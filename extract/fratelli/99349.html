Nomadi, Meloni: Campi rom sono baraccopoli da chiudere

«Oggi a Ragusa una 27enne rom incinta è stata arrestata mentre rubava in una casa con suo figlio di 4 mesi in braccio. A Roma nel campo nomadi di Via di Salone i vigili hanno allontanato 68 persone che vivevano abusivamente nei container e non erano affatto povere: sui loro conti correnti sono stati trovati centinaia di migliaia di euro. Ad Assisi, una 34enne rom è stata arrestata perché rubava ripetutamente in un supermercato utilizzando dei bambini, sfruttando la non punibilità penale dei minori di 14 anni. Tutto questo è vergognoso e inaccettabile. Non è tollerabile che in Italia ci sia qualcuno che utilizzi bambini e ragazzini per delinquere: ai genitori dei minori che rubano e commettono reati abitualmente va tolta subito la patria potestà. Ed è altrettanto inammissibile consentire a dei cittadini di etnia rom o sinti di allestire delle baraccopoli abusive permanenti sul territorio nazionale, dove lo Stato non entra ed è tutto concesso. È ora di dire basta: se si tratta di nomadi allora la nostra proposta è che siano nomadi e che la loro permanenza sia consentita in aree di sosta temporanea, se invece sono stanziali cittadini italiani poveri si mettano in fila come tutti gli altri. I campi rom, che altro non sono che delle baraccopoli, vanno chiusi e non sono più tollerabili».
È quanto scrive su Facebook il presidente di Fratelli d’Italia, Giorgia Meloni.
