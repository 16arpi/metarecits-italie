Legge elettorale, La Russa: Cosa ne pensa il presidente della Repubblica?

E PERCHE’ FI AL SENATO L’HA VOTATA?. “Non ci sorprendiamo della fiducia ma a tutto c’è un limite: la corda non si può tirare troppo altrimenti si spezza”. Così Ignazio La Russa, deputato di Fratelli d’Italia-Alleanza Nazionale intervenendo in Aula sulla legge elettorale. “Mi chiedo – ha aggiunto La Russa – se il Presidente della Repubblica, che io stimo e rispetto, vorrà accettare un caso di fiducia su un provvedimento su cui non ci sono emendamenti in sovrannumero e non ci sono motivi di tempo”. “Dovete ammettere – ha concluso il deputato di Fdi-An – che non c’è alcuna ragione di porre la fiducia se non quella di togliere la parola al Parlamento. E a chi a questa legge si oppone solo qui alla Camera mentre l’ha appoggiata al Senato, domando perche’ allora l’hanno votata? La loro verità era allora o lo è adesso? E se per caso è vero che sono contrari nel merito vuol dire che al Senato c’è stata una squallida compravendita che qualcuno prima o poi dovra’ spiegare”.
