Tv, Meloni: solidarietà a Signorini vittima di linciaggio online, in democrazia non può esistere un pensiero unico

“In queste ore, Alfonso Signorini è vittima di un vero e proprio linciaggio online per aver espresso un’opinione che può essere condivisibile o meno sull’aborto. Mi rammarica apprendere che, questa aggressione a suon di offese e insulti, provenga e sia fomentata dagli stessi che si ergono a paladini del rispetto e dei diritti. La mia solidarietà ad Alfonso Signorini: in democrazia non può esistere un pensiero unico. Fatevene una ragione”.
Lo scrive su Facebook il presidente di Fratelli d’Italia Giorgia Meloni.
