Bolkestein, Fidanza: Solo voto FdI può portare a Governo che risolva problema balneari

“Apprendiamo da Repubblica che la Commissione Europea si starebbe preparando ad aprire una procedura di infrazione contro l’Italia per l’estensione delle concessioni balneari. Ci vengono spontanee due riflessioni.
La prima: questa Europa dei burocrati si accanisce contro una categoria per regalare le nostre spiagge a multinazionali e grandi cooperative. Il 26 maggio bisogna cambiarla radicalmente.
La seconda: il compromesso al ribasso a cui il M5S ha costretto la Lega ha partorito una norma imperfetta, facilmente attaccabile, che abbiamo provato a modificare senza successo. I 4 mesi che il governo si è dato per una riforma organica scadranno domani senza passi avanti, per via dei veti grillini. Una grande affermazione di Fratelli d’Italia alle elezioni europee è l’unica possibilità per arrivare presto ad un nuovo governo, senza 5 Stelle, che metta definitivamente in sicurezza questo patrimonio di impresa e lavoro italiano.”
È quanto dichiara in una nota Carlo Fidanza, deputato di Fratelli d’Italia e candidato alle elezioni europee.
