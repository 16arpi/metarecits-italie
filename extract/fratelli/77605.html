Trentino Alto Adige: Inaccettabile intimidazione, solidarietà al Presidente Fugatti

L’episodio di intimidazione rivolto al Presidente della Provincia Fugatti è inqualificabile e gravissimo, merita la più ferma condanna.
A nome dell’intera comunità regionale e provinciale trentina di Fratelli d’Italia ci schieriamo al fianco del Presidente per incoraggiarlo ed esprimergli la nostra solidarietà senza se e senza ma.
Chiediamo che così faccia l’intero mondo politico e le espressioni della società trentina perché ogni forma di ambiguità e sottovalutazione del rischio di derive estremiste vanno scongiurate.
Fratelli d’Italia rinnova il sostegno all’impegno del Presidente Fugatti e della maggioranza di cui siamo perno fondamentale e per questo consideriamo questo gesto un atto vile che nel prendere di mira il governatore del Trentino pone sotto attacco ciascuno di noi.
Non ci faremo intimidire, al Presidente la nostra più calorosa vicinanza.
 
Alessandro Urzì
Commissario e consigliere regionale e provinciale trentino di Fratelli d’Italia
