Tossicodipendenze, Scurria: grazie ai maggiori servizi, Roma riduce il numero di morti per droga

“Questa mattina in Campidoglio Fratelli d’Italia ha organizzato un flash mob per sottolineare gli importanti risultati raggiunti nel quadriennio 2009-2012 contro la droga sul territorio romano. Registriamo negli ultimi anni quasi il 60% di morti in meno rispetto agli anni precedenti, con una riduzione del 56,8% di decessi dovuti all’ assunzione di droga. Tutto ciò è stato possibile grazie ad un aumento dei servizi del 26,7%, volti non solo alla prevenzione di una delle piaghe più dolorose del nostro tessuto sociale, ma anche al recupero pieno e al reinserimento sociale e lavorativo dei più giovani.  E’ importante proseguire il lavoro svolto finora e continuare ad aggiornare i metodi di prevenzione per liberare, soprattutto i nostri ragazzi, dalla spirale della droga”.
E’ quanto dichiara l’eurodeputato di Fratelli d’Italia Marco Scurria.
 
17 maggio 2013
