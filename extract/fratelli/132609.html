Israele, Donzelli: Condanna attacco sia unanime: nessuno strizzi occhio a terroristi

“L’attacco di Hamas nei confronti di Israele è un atto inqualificabile e vile perché sparge sangue innocente e mette a serio repentaglio la sicurezza dello Stato di Israele. Si tratta di un’azione terroristica che merita la più ferma condanna: ci auguriamo che tutte le forze politiche esprimano solidarietà ad Israele in maniera netta, senza alcun distinguo. Notiamo purtroppo con sconcerto come una certa sinistra abbia a volte strizzato l’occhio ai terroristi e a bassi istinti anti israeliani. Auspichiamo che almeno questa volta non ci sia ambiguità alcuna sul riconoscere il diritto di Israele a difendersi. Da parte nostra esprimiamo la più forte vicinanza ad Israele e alle famiglie colpite”. Lo afferma in una nota il deputato e responsabile organizzazione di Fratelli d’Italia, Giovanni Donzelli.
