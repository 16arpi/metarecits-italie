Pnrr: bene emendamento assunzione nei ruoli docenti di sostegno da I fascia Gps

“Ancora una volta il governo Meloni è attento alle esigenze del mondo della scuola, e nello specifico al settore sostegno. Da molti anni, infatti, nonostante le immissioni in ruolo derivanti da tutti i concorsi recentemente banditi, molte cattedre risultano scoperte e ciò ha comportato un ricorso alle supplenze, spesso purtroppo con docenti privi della specializzazione. Ecco perché accolgo con grande soddisfazione l’emendamento presentato dai relatori al decreto Pnrr 4, che prevede che in caso di esaurimento delle graduatorie concorsuali per i posti di sostegno, fino al 31 dicembre 2025, si possano assumere nei ruoli docenti di sostegno da I fascia Gps, con l’obiettivo di consentire il numero massimo possibile di immissioni in ruolo sui posti di sostegno rimasti vacanti dopo le ordinarie procedure assunzionali, valorizzando così anche i nuovi specializzati e consentendone una sollecita e tempestiva immissione in ruolo”.
Lo dichiara la senatrice di Fratelli d’Italia Ella Bucalo, membro della commissione cultura del Senato e vice responsabile del dipartimento scuola del partito.
