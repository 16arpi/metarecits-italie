Governo, La Russa: Aggiunto nuovo capitolo sul sud? Allora fondati i timori di Giorgia Meloni


“Fonti del M5S si affrettano ad informarci che nel pomeriggio di oggi, nel corso dell’ultima riunione tecnica sul contratto di governo è stato aggiunto un capitolo riguardante il sud. Evidentemente i timori espressi stamattina da Giorgia Meloni prima e dai parlamentari di Fratelli d’Italia poi, erano fondati. Il M5S prova dunque a mettere una pezza. Speriamo solo che questa non sia peggiore del buco, quello che aveva portato finora M5S e Lega a scrivere un contratto dimenticando i provvedimenti sullo sviluppo, sul lavoro e sulle infrastrutture, punti chiave del programma di governo di Fratelli d’Italia per il Mezzogiorno”.
Lo dichiara il senatore di Fratelli d’Italia Ignazio La Russa.
