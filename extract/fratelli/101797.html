Afghanistan, La Russa, profanazione tomba Miotto dimostra che mamma imbecilli sempre incinta

“La profanazione della tomba dell’alpino Matteo Miotto, avvenuta nel cimitero di Thiene, è un gesto vile e ignobile e che dimostra come purtroppo la mamma degli imbecilli è sempre incinta”.
Lo dichiara Ignazio La Russa, deputato di Fratelli d’Italia.
“Peggio mi sentirei – conclude La Russa – se invece che imbecilli, gli autori del gesto inqualificabile fossero mossi da vergognosi motivi ideologici che tutt’oggi alcune aree politiche sostengono. Spero che la magistratura faccia presto piena luce su questo atto vandalico contro un figlio d’Italia che ha perso la vita durante una missione internazionale di pace. Ai parenti e agli amici di Matteo, già colpiti duramente per la scomparsa di un loro caro, va la mia vicinanza e il mio affetto”.
