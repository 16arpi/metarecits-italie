Droga, Meloni visita comunità San Patrignano: Sinistra non ha&#8230;

…IMPARATO NULLA, PENSA A DEPENALIZZARE». «Ogni volta che vengo qui a San Patrignano ho l’impressione di trovarmi di fronte a una delle più grandi esperienze che l’Italia abbia costruito negli ultimi decenni.

Non sempre la politica ha saputo dare a una realtà come questa la giusta attenzione e le giuste risposte. Una comunità che ci dice che un ragazzo tossicodipendente può essere perfettamente recuperato e che può vivere una vita completamente diversa. La politica di sinistra non ha imparato nulla di tutto questo, anzi: abbiamo un governo che pensa a depenalizzare le droghe lanciando ai giovani un messaggio devastante, del tipo “siccome il lavoro non te lo posso dare, ti puoi fumare gli spinelli cosi non ci pensi”. Per questo io vengo qui ad imparare qualcosa, da quello che questa struttura ha messo in piedi nel corso dei decenni. La grandissima percentuale di successo del recupero del percorso di San Patrignano è un dato scientifico, non sono punti di vista. E lo dico anche perché nella legge di stabilità, tra le varie norme ce n’è una che toglie gli insegnanti distaccati alle comunità. Noi lavoreremo per sopprimere questo provvedimento».
È quando ha detto il presidente di Fratelli d’Italia-An, Giorgia Meloni, che questo pomeriggio è tornata a far visita alla Comunità di San Patrignano. Il presidente di FdI-An, impegnata in una due giorni in Emilia-Romagna, ha pranzato al centro con i ragazzi della comunità.
