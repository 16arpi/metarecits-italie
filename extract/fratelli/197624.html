Italia-Usa: telefonata Meloni-Trump conferma solida alleanza

“Questa sera ho avuto un colloquio telefonico con il presidente eletto degli Stati Uniti d’America, Donald Trump, per congratularmi della vittoria elettorale. La conversazione ha costituito l’occasione per confermare la solida alleanza, il partenariato strategico e la profonda e storica amicizia che da sempre legano Roma e Washington. Nel corso della telefonata abbiamo espresso la volontà di lavorare in stretto coordinamento su tutti i principali dossier internazionali, con l’obiettivo comune di promuovere stabilità e sicurezza, anche nel quadro dei rapporti con l’Unione europea. Abbiamo affermato l’intenzione di proseguire il percorso di rafforzamento delle già eccellenti relazioni bilaterali, fondate su valori e principi condivisi, concordando sull’opportunità di mantenerci in stretto contatto”.
Lo scrive sui social il presidente del Consiglio, Giorgia Meloni.
