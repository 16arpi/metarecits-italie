Coronavirus, Montaruli: Tra fake news anche numeri del materiale distribuito da Governo? Interrogazione

Il Governo ha appena nominato una task force anti fake news ma la più grande fake news in tema di emergenza sanitaria rischia di essere la sua. 
In questi giorni infatti ministri sottosegretari e membri della maggioranza si sono affrettati a condividere il sito della presidenza del consiglio che darebbe conto del materiale distribuito alle regioni. Peccato però che il dato non terrebbe conto, secondo i nostri calcoli, del materiale che non e’ stato distribuito sul territorio, perché arrivato inutilizzabile o errato, peggiorando così la situazione già critica dei nostri ospedali. 
Per esempio in Piemonte sono arrivate migliaia di mascherine “finte” che a tutela del personale sanitario sono rimaste nei nostri magazzini oppure un migliaio di maschere inutilizzabili al posto delle Cpap.
Chiederemo con un’interrogazione, tenendo conto dei reali numeri riportati dal sito nazionale sulla distribuzione.
La Presidenza del Consiglio scriva sul sito L’entità del materiale consegnato che le regioni non hanno potuto utilizzare e distribuire, così avremo il dato vero e non una serie di numeri ,che evidentemente servono a qualche poltronaio a vantarsi sui social ma che sul territorio stiamo pagando in termini di vite umane. Sprechi errori e bufale vengono a galla.
Lo dichiara Augusta Montaruli, deputato di Fratelli d’Italia.
