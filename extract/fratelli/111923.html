Global compact, Meloni: In Belgio destra lascia Governo. Se Parlamento italiano dice sì, Salvini è pronto a fare lo stesso?

“In Belgio il partito della destra fiamminga NVA ha lasciato il governo perché il premier liberale Michel sta partendo per Marrakech per andare a firmare il Global Compact. Michel, dal canto suo, dice che il Parlamento si è espresso a settembre con una maggioranza trasversale a favore del Global Compact e lui non può ribaltare questa decisione. Se tra qualche giorno il Parlamento italiano, magari con una maggioranza Pd-Leu-5 Stelle, voterà nella stessa direzione, Matteo Salvini è pronto a fare altrettanto e a far saltare un governo che di fatto aprirebbe le porte all’invasione?”.
E’ quanto scrive su Facebook il presidente di Fratelli d’Italia, Giorgia Meloni.

