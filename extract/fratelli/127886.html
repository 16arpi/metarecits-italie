Quirinale, Ferro: bene approvazione nostro Odg per voto grandi elettori

“Bene l’approvazione dell’ordine del giorno di Fratelli d’Italia, a prima firma del capogruppo Francesco Lollobrigida, per consentire il voto per l’elezione del Presidente della Repubblica anche a chi è positivo al Covid, in quarantena o che, nel rispetto della legge, abbia deciso di non vaccinarsi. Tutti i grandi elettori devono essere messi nella condizione di poter scegliere il Capo dello Stato. Non sarebbe stato tollerabile permettere l’esclusione di eletti, che rappresentano migliaia di italiani, nel corso delle votazioni del massimo garante della nostra Costituzione. Farlo si sarebbe tradotto con una palese violazione della carta costituzionale e con un indebolimento della base elettorale, con il rischio di condizionare il voto stesso. L’odg di FDI è una proposta in difesa della democrazia e di buon senso, lo dimostra l’approvazione a larghissima maggioranza nell’aula di Montecitorio”. 

Lo dichiara il deputato di Fratelli d’Italia, Wanda Ferro.
