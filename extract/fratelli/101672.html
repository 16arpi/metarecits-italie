Bruxelles, La Russa: Pianto Mogherini incoraggia terroristi&#8230;

…DOVREBBE DARE CERTEZZE E DETERMINAZIONE, NON MOSTRARE DEBOLEZZA. “Non mi piace infierire, specie in circostanze drammatiche come questa ma la Mogherini affranta che piange mentre rappresenta l’Europa, dà la misura di una impotenza che può solo incoraggiare i terroristi a perpetrare le loro criminali aggressioni”.
Lo dichiara Ignazio La Russa, deputato di Fratelli d’Italia.
“Né Hollande, – aggiunge La Russa – né Michel, né lo stesso Obama, né nessun altro politico di ‘rango’ ha mai dato una simile dimostrazione di impotenza che ci fa vergognare e ci fa sentire indifesi come italiani, prima ancora che come europei”.
“Chi cerca disperatamente di giustificarla – conclude il deputato di Fratelli d’Italia – offendendo chi ritiene inaccettabile il suo comportamento, non fa che aggravare lo sconforto degli italiani, increduli di fronte a tanta debolezza di chi dovrebbe invece dare certezze e mostrare determinazione”.
