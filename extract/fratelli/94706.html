Totaro: rimettere al centro tema della sicurezza stradale

Abbiamo fatto ostruzionismo al Senato con il gruppo di Fratelli d’Italia perché era già stata approvata dalla Camera una legge, con i voti di Pd, Pdl, Casini e Fini, che prevedeva che per reati fino a quattro anni di carcere, gli autori di tali reati, potevano chiedere al giudice l’alternativa dei domiciliari. Inoltre gli ultimi due anni sarebbero stati amnistiati, con la cosiddetta “amnistia breve.  
Lo ha detto in conferenza stampa, nella sede elettorale di via dei Mille a Firenze, Achille Totaro, capolista alla Camera per Fratelli d’Italia. Tra i reati punibili con 4 anni c’erano furto in appartamento, violenza privata, stalking, corruzione e concussione.
Non si può risolvere il problema del sovraffollamento delle carceri con tali interventi che non portano da nessuna parte – sottolinea Totaro – Intanto non migliorano la situazione nei penitenziari che si migliorerebbe soltanto se i detenuti stranieri scontassero la pena nei loro paesi di appartenenza. Inoltre si crea grande allarme sociale tra i cittadini, visto che sempre più persone pensano di poter venire nel nostro Paese a commettere reati contando poi sull’impunità. Allarme che emerge da intercettazioni telefoniche realizzate delle forze dell’ordine in occasioni di importanti operazioni anti-criminalità.
La presenza domani, mercoledì 13 febbraio, di Ignazio La Russa in Toscana permetterà di rimettere al centro della campagna elettorale il tema della sicurezza. “La Russa farà un tour in Toscana iniziando da Livorno e dalla caserma “Vannucci” dei paracadutisti della Folgore, passando da Lucca per incontri con la cittadinanza e concludendo la giornata a Firenze all’Hotel Mediterraneo. La sua presenza ci permetterà di rimettere al centro della campagna elettorale il tema della sicurezza, nessuno ne parla ma è di primaria importanza. Le persone più deboli hanno molto a cuore questo problema e lo avvertono sulla propria pelle quando si verificano episodi di criminalità diffusa. Per cui qualcuno ti entra in casa a rubare, persone si sono compromesse con le loro reazioni altre sono rimaste shoccate per anni. Noi riteniamo che certi reati vadano perseguiti applicando la certezza della pena.



