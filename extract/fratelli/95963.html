Iter prosegua, ad oggi unici casi di irregolarità sono di Marino

“In merito alla vicenda del concorsone se il sindaco di Roma lo ritiene opportuno fa bene a fare ricorso alla magistratura, certo che la dirigente al Personale messa da Marino per attestare la veridicita’ e verificare le procedure risulta difficile possa prendere posizioni diverse, visto che presiedeva ben 3 commissioni e sotto i cui occhi sono passate oltre 2000 buste. Fratelli d’Italia nei prossimi giorni presenterà un esposto alla magistratura per chiedere come mai a luglio scorso, quindi solo pochi mesi fa e con l’amministrazione di centrosinistra già insediata, sono stati convocati dal Campidoglio i presidenti delle commissioni del maxi concorso.
  
 Riteniamo che le procedure concorsuali devono andare avanti, nel rispetto di tutti i partecipanti ai quali rinnoviamo la nostra solidarietà. Nel frattempo chiediamo al sindaco di Roma di firmare i nostri esposti, ricordandogli che ad oggi gli unici casi di evidente irregolarità sono stati riscontrati in Campidoglio e sono targati centrosinistra, il caposegreteria di Nieri, di cui ancora oggi non sappiamo se il Comune di Roma ha esposto una denuncia, e il caposegreteria del sindaco che senza laurea ricopre un ruolo dirigenziale percependo un maxi stipendio in palese conflitto con la normativa vigente. Alla faccia della trasparenza”.
È quanto dichiara il capogruppo di Fratelli d’Italia in Campidoglio Fabrizio Ghera
Roma, 17 novembre 2013
