Immigrazione, Meloni: Su blocco navale Trenta sbaglia e parla come Renzi e Gentiloni

“Blocco navale: Trenta sbaglia, parla come Renzi e Gentiloni, quando invece serve il coraggio di cambiare strada. Il blocco navale si può fare ed è l’unica soluzione seria per fermare l’invasione. Non sarebbe un atto di guerra se fatto in accordo con i governi libici, e la Ue ha tutte le argomentazioni economiche, diplomatiche e militari per convincere i libici a collaborare. In ogni caso, dubito che una delle fazioni libiche dichiarerebbe guerra alla Ue e alla Nato. Fin ora l’unico atto ostile lo ha subito l’Italia da parte degli scafisti che hanno rovesciato sulle nostre coste 600 mila clandestini, una vera e propria invasione alla quale qualsiasi altro Stato del mondo avrebbe già reagito militarmente. Basta melina, basta tentennamenti. #BloccoNavaleSubito”.
Lo scrive su Facebook il presidente di Fratelli d’Italia, Giorgia Meloni.
