Abruzzo, Meloni: Con Marsilio riporteremo centrodestra alla guida della regione

“Il centrodestra quando è unito vince e governa bene. Ringrazio gli alleati di Forza Italia e Lega, Silvio Berlusconi e Matteo Salvini, per aver condiviso la scelta del senatore Marco Marsilio come candidato governatore in Abruzzo. La competenza, l’esperienza e la concretezza fanno di Marco Marsilio la persona giusta per restituire a una terra bellissima e fragile il futuro che merita, dopo anni di mal governo della sinistra. Da oggi compatti e determinati affronteremo insieme questa sfida per riportare il centrodestra alla guida della Regione e per difendere gli interessi degli abruzzesi. Già nei prossimi giorni sarò personalmente in Abruzzo al suo fianco”.
È quanto dichiara il presidente di Fratelli d’Italia Giorgia Meloni.
