Referendum, Meloni a Boschi: parola torna a italiani che bocceranno questa pessima riforma e Parlamento non rappresentativo volontà popolare

“Il Ministro Boschi ha dichiarato che chi vota no al referendum non rispetta il lavoro del Parlamento. Ha ragione, infatti questo referendum è necessario per sconfessare un Parlamento non rappresentativo della volontà popolare. Un Parlamento dichiarato illegittimo dalla Corte Costituzionale, pieno zeppo di voltagabbana eletti con il centro destra e che ora sostengono la sinistra. Con il referendum la parola torna agli italiani, che bocceranno questa pessima riforma. Perché, giustamente, non rispettano il lavoro del Parlamento”.
Lo scrive su Facebook il presidente di Fratelli d’Italia, Giorgia Meloni.
