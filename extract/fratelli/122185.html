Fisco, Meloni: Da agenzia delle entrate pronti 50mln di atti tra riscossioni, pignoramenti e accertamenti. Inerzia del Governo rischia di aggravare situazione, intervenire subito

«L’Agenzia delle Entrate si prepara a scaraventare sulla testa degli italiani 50 milioni di atti tra riscossioni, pignoramenti e accertamenti fiscali, nonostante la Nazione si trovi in piena crisi sanitaria, economica e sociale. L’inerzia del Governo, ormai prossimo alla dipartita, rischia di aggravare e rendere insostenibile la situazione: occorre intervenire subito con nuove rottamazioni, scomputo degli interessi e saldo e stralcio per lavoratori autonomi e partite iva sovraindebitate, comprese quelle che hanno dovuto chiudere negli ultimi 5 anni. La priorità deve essere quella di far ripartire l’economia per rendere sostenibile il sistema Italia».
Lo scrive su Facebook il presidente di Fratelli d’Italia, Giorgia Meloni.
