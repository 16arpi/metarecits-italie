Contraffazione Prato, Totaro: Meglio tardi che mai&#8230;

“Il distretto industriale di Prato è stato completamente sconvolto dalla presenza massiccia di un’immigrazione non regolamentata, da attività commerciali industriali non controllate. Sono questioni che noi abbiamo sollevato e denunciato da anni, e che soltanto oggi arrivano nel dibattito parlamentare. Nel frattempo le aziende italiane sono state vessate da una burocrazia tanto lassista e distratta con le nuove attività straniere quanto oppressiva nei confronti dei nostri imprenditori. Le istituzioni sono stati del tutto assenti nel controllo del territorio, nonostante le nostre denunce, centinaia e centinaia di capannoni industriali hanno e chiusoo con estrema facilità senza che nessuno si accorgesse che in quelle sedi si sfruttavano il lavoro minorile e lavoro nero. La relazione che arriva oggi in aula potrebbe aprire un percorso di legalità nel territorio pratese. Meglio tardi che mai, verrebbe da dire. Noi voteremo a favore nella speranza che finalmente il distretto industriale di Prato possa riacquisire la centralità politica ed economica che merita”. È quanto ha dichiarato il deputato di Fratelli d’Italia-Alleanza nazionale Achille Totaro intervenendo in aula in merito alla relazione  sulla contraffazione nel settore tessile nel distretto produttivo di Prato.
