Alfie, Meloni: FdI aderisce a manifestazione del 12 maggio a Roma

“Fratelli d’Italia aderisce alla manifestazione organizzata da Steadfast Onlus e in programma per il 12 maggio a Roma: chiederemo tutti insieme all’Italia e all’Europa un impegno chiaro contro la deriva eutanasica nella quale sta precipitando l’Occidente e per fare in modo che casi come quelli di Charlie Gard, Isaiah Haastrup e Alfie Evans non accadano mai più. La centralità della persona, il diritto alla vita e la libertà di scelta dei genitori nella cura dei propri figli sono tra i valori su cui si fonda la nostra civiltà e noi scenderemo in piazza per difenderli”.
È quanto scrive su Facebook il presidente di Fratelli d’Italia, Giorgia Meloni.
