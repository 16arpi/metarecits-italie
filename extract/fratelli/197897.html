Atreju: domani la chiusura con Giorgia Meloni

“Sarà il Presidente del Consiglio dei Ministri, di Fratelli d’Italia e del Partito dei conservatori europei, Giorgia Meloni, a chiudere Atreju 2024 “La via italiana” domani, domenica 15 dicembre, al Circo Massimo. Il premier prenderà la parola alle ore 12.15, preceduta dagli interventi dei vicepremier Matteo Salvini (in collegamento) e Antonio Tajani.
Ad aprire la mattinata, alle ore 10, gli interventi di Marco Marsilio (Presidente Regione Abruzzo), Antonella Sberna (Vicepresidente Parlamento europeo), Carlo Fidanza (Capo Delegazione FdI al Parlamento Europeo), Nicola Procaccini (Co-Presidente del Gruppo ECR al Parlamento europeo), Mateusz Morawiecki (Già Presidente del Consiglio dei Ministri della Repubblica di Polonia).
Dalle ore 11 si succederanno sul palco di Atreju Galeazzo Bignami (Capogruppo FdI Camera dei deputati), Lucio Malan (Capogruppo FdI Senato della Repubblica), Fabio Roscani (Deputato FdI e Presidente Gioventù Nazionale).
Alle ore 11.30 la sessione conclusiva con gli interventi di Lorenzo Cesa (Deputato e Segretario Udc), Maurizio Enzo Lupi (Deputato e Presidente Noi Moderati) e dei due vicepremier, fino alla conclusione di Giorgia Meloni alle ore 12.15.
Atreju resterà aperta fino alla sera con la pista di pattinaggio e il villaggio di Natale”. Così Fratelli d’Italia in una nota.
