Sanità Lazio, Sigillò: Zingaretti promette ancora

«Non si regola più. Zingaretti le lancia sempre più grosse. Oggi al convegno la “Sanità ieri oggi e domani” ha annunciato di tutto e di più, con uno slancio retorico di due millenni fa, i verbi al futuro e una credibilità tendente allo zero. L’uomo continua a promettere con un ritmo esponenziale. Sente il fiato sul collo del candidato del centrodestra Stefano Parisi, persona concreta, che non parla a caso. Del resto la realtà della sanità regionale è tristemente nota a tutti. Basti citare le liste di attesa infinite e i pronto soccorso affollati. Cosa ha fatto Zingaretti in questi cinque anni per risolvere queste problematiche che toccano la vita di tutti noi? La risposta è ovvia».
È quanto dichiara Rosa Sigillò, candidata alla Camera per Fratelli d’Italia.
