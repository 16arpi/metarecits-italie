Elezioni, Rauti: FdI vuol far ripartire il mezzogiorno da turismo e cultura

“Fratelli d’Italia vuole far ripartire il Mezzogiorno dal turismo e dalla valorizzazione dei beni territoriali che solo una terra straordinaria come l’Italia è in grado di offrire. Come ha ribadito chiaramente oggi pomeriggio Giorgia Meloni a Catania, noi crediamo che l’economia del sud Italia possa vivere di cultura e turismo: è il nostro petrolio e dobbiamo estrarlo. Ma per farlo serve che alla guida della Nazione ci sia un governo di patrioti che consideri una priorità attrarre più turisti attraverso un investimento in infrastrutture, mezzi di trasporto, tecnologia ed efficienza”.
Lo dichiara in una nota Isabella Rauti, candidata al Senato per Fratelli d’Italia.
