Elezioni, Cirielli: Un calabrese e un lucano in lista con il Pd. De Luca offende intelligenza del popolo salernitano

“Leggendo dai quotidiani i nomi dei possibili candidati del Pd in Campania arriva la conferma che il governatore Vincenzo De Luca ha svenduto Salerno e provincia per tutelare la sua corte”: è quanto dichiara Edmondo Cirielli, deputato di Fratelli di Italia.

“Il Pd considera la provincia di Salerno una colonia elettorale da saccheggiare. Al Senato il partito del governatore De Luca schiera come capolista il lucano Gianni Pittella. Che i salernitani ricordano bene per essere stato l’artefice dello scippo del Tribunale di Vallo della Lucania, trasferito in Basilicata. Alla Camera dei Deputati c’è Marco Minniti: il ministro dell’Interno che ha sottoscritto un protocollo di intesa con i sindaci per dare lavoro a 10mila migranti in una Regione in cui il tasso disoccupazione giovanile sfiora il 40%. Completa il quadro, Franco Alfieri con la sue fritture avariate”-  aggiunge Cirielli.

“Siamo oltre il limite della decenza. Ma confido nell’intelligenza del popolo salernitano che con il voto del 4 marzo saprà respingere i nuovi colonizzatori” – conclude Cirielli.
