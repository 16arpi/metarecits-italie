Raggiunto accordo su programma centrodestra

C’è l’accordo sul programma del centrodestra. Abbiamo ottenuto garanzie specifiche che le misure fiscali e amministrative in favore delle regioni si perseguano senza mettere minimamente in discussione l’unità nazionale, nell’ambito delle prerogative previste
  
dalla Costituzione e dalle direttive comunitarie.
E’ quanto dichiarano i deputati Giuseppe Cossiga e Marco Marsilio e il parlamentare europeo Carlo Fidanza, responsabili del programma per ‘Fratelli d’Italia-Centrodestra nazionale’, al termine degli incontri che hanno definito il programma della coalizione. “Esprimiamo inoltre – continuano Cossiga, Fidanza e Marsilio – la nostra soddisfazione per la piena condivisione su temi centrali nell’azione politica di Fratelli d’Italia, come una rinnovata attenzione ai giovani e ai non garantiti attraverso misure come il prestito d’onore per lo studio e la formazione, e le numerose forme di stimolo ed incentivo destinante a rafforzare il ruolo dei giovani nel rilancio dell’economia e nella costruzione dell’Italia del futuro”. “Abbiamo infine richiesto e ottenuto – concludono – l’inserimento nel programma della definitiva attuazione del principio di specificità per gli operatori del comparto ‘difesa e sicurezza’, nonché la prosecuzione della lotta senza quartiere alle mafie e all’immigrazione clandestina. Un programma ambizioso e realista, per un nuovo centrodestra, che pone al centro l’economia reale a scapito della finanza speculativa, che punta su giovani, famiglia e impresa per far ripartire l’Italia”.
