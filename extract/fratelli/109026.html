Roma/Città Metropolitana, Silvestroni: Strade al collasso e straordinario sperpero di denaro pubblico

“Uno straordinario sperpero di denaro pubblico quello causato dalla mancata manutenzione ordinaria delle strade: solo nel 2018 ben poco 15 milioni di euro per risarcimento danni. E poi ci si lamenta che non ci sono i soldi per i servizi essenziali” ha dichiarato il deputato e capogruppo di FdI in Città Metropolitana, Marco Silvestroni.
“E oltre al danno la beffa perché lo stato disastroso in cui si trovano le strade romane, per non parlare delle arterie provinciali, sono fonte di grave rischio per i cittadini. Comprensibilmente i riflettori sono puntati sulla Capitale, ma preme ricordare che le principali strade di collegamento sono di competenza della Città Metropolitana, il cui Sindaco è sempre la Raggi: ente dimenticato e penalizzato dalla mai troppo criticata Legge Del Rio. E mentre Roma e provincia soffrono di incuria e degrado, il Sindaco Raggi vive nel fantastico mondo grillino di Virginia dove il verde pubblico si gestisce con pecore e caprette, le buche si tappano con l’asfalto magico e la puzza delle discariche si copre piantando rosmarini. Quando si dice la fantasia al potere!” ha concluso Silvestroni.
