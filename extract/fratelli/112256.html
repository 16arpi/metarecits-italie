Dl sicurezza, Fidanza: FdI sostiene lettera sindaci centrodestra ad Anci

Egemonia Pd nelle politiche Anci è finalmente in discussione
“Arriva un importante segnale da parte di tanti amministratori di centrodestra e civici che finalmente mettono in discussione l’egemonia Pd nelle politiche di Anci. Le centinaia di sindaci che hanno sottoscritto la lettera al presidente Anci Decaro ribadiscono con forza che la sicurezza e la fine del business dell’accoglienza sono priorità assolute in tanti territori. Con buona pace degli Orlando, dei De Magistris, dei Nardella e di tutti quelli che hanno impugnato una bandiera di parte sulla pelle dei cittadini. Fratelli d’Italia e i suoi amministratori hanno sostenuto con convinzione questa iniziativa, che ci auguriamo possa aprire una nuova stagione nella gestione di Anci”.
È quanto dichiara in una nota Carlo Fidanza, deputato e responsabile nazionale Enti Locali di Fratelli d’Italia.
