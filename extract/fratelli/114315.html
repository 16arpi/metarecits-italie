Whirlpool, Meloni: FdI al fianco dei lavoratori, faremo nostra parte in Parlamento per trovare soluzione a vertenza

WHIRLPOOL, MELONI: FDI AL FIANCO DEI LAVORATORI, FAREMO NOSTRA PARTE IN PARLAMENTO PER TROVARE SOLUZIONE A VERTENZA
 
“Fratelli d’Italia è al fianco dei lavoratori Whirlpool di Napoli e chiede al Governo di fare tutto quello che è possibile per difendere i livelli occupazionali dell’azienda, che ha disatteso gli accordi presi con lo Stato solo qualche mese fa e che prevedevano per lo stabilimento nel capoluogo campano un investimento di 17 milioni di euro e il trasferimento di tutte le produzioni di alta gamma. Ci auguriamo che nel tavolo convocato al Mise dal ministro Di Maio il 12 giugno si possano gettare le basi per la soluzione di questa ennesima e difficile vertenza, che colpisce duramente Napoli, la Campania e tutto il Sud. Fratelli d’Italia farà la sua parte in Parlamento e darà tutto il suo contributo per raggiungere questo obiettivo”.
 
Lo dichiara il presidente di Fratelli d’Italia, Giorgia Meloni.
