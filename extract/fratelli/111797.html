Istat, Rampelli: Pil negativo non incoraggia. Rischio è che reddito cittadinanza affossi Italia già in affanno

“I dati rilevati dall’Istat, che registrano come nel terzo trimestre del 2018 il Pil sia diminuito dello 0,1% rispetto al trimestre precedente, non sono incoraggianti. Il segnale è negativo, calano gli investimenti, la produzione economica e i consumi. Ma la vera preoccupazione è legata alle misure della manovra di bilancio che il Governo si appresta a varare, con i 10 miliardi bruciati nel reddito di cittadinanza che non produrrà né ricchezza né crescita. Una misura che rischia di diventare un vero e proprio ‘vitalizio grillino’, visto che la pressione di 5 milioni e mezzo di persone lascia prevedere una proroga. Una misura capestro che rischia di rappresentare il piombo a un’economia continentale in affanno”.
E’ quanto dichiara in una nota Fabio Rampelli, vicepresidente della Camera e deputato di Fdi.
