Silvestroni: Che dice sinistra di insulti BR Etro a Rachele Mussolini?


Dopo Giorgia meloni, ex brigatista insulta anche consigliere comunale

“In cerca di una nuova visibilità mediatica dopo quella avuta per la sua partecipazione alle Brigate Rosse, Raimondo Etro continua ad insultare esponenti femminili della destra. Dopo aver pubblicato una foto di Giorgia Meloni incinta, lanciandole sui social insulti ignominiosi, oggi quello stesso squallido personaggio, rivolge un vomitevole attacco al consigliere comunale di Roma Rachele Mussolini. Chissà, se questa volta la sinistra prenderà le distanze condannando senza sé e senza ma queste parole di odio o se, come spesso accade quando la vittima non è di quell’area politica, volgerà la testa altrove. Non vorremmo che Etro fosse solo un compagno che sbaglia A Rachele Mussolini giunga la mia sincera solidarietà”.
Lo dichiara Marco Silvestroni, deputato di Fratelli d’Italia e coordinatore FDI della provincia di Roma.
