Roma, De Priamo: Giunta Raggi irresponsabile su Ama 

“All’inadeguatezza nella gestione dei rifiuti in città si aggiunge ora l’irresponsabile atteggiamento della Giunta 5 Stelle sulla vicenda Ama. L’amministrazione Raggi, infatti, non ha ancora approvato il bilancio della municipalizzata capitolina, una situazione – come già denunciato anche da Fdi – che oltre a compromettere ulteriormente i servizi di spazzatura e pulizia delle strade già inefficienti, mette a rischio gli stipendi dei dipendenti. L’assessore al Bilancio Lemmetti è scomparso dai radar, mentre la sindaca di Roma è stata ampiamente informata dall’Ad di Ama circa lo stato d’allarme in cui versa la società, come riportato oggi dalla stampa. Fratelli d’Italia vuole chiarezza, pertanto chiediamo la convocazione di un Consiglio comunale straordinario, alla presenza dell’assessore Lemmetti e dei vertici di Ama, per capire come il Campidoglio intende affrontare la questione”.
È quanto dichiara in una nota Andrea De Priamo, capogruppo di Fdi in Campidoglio.
