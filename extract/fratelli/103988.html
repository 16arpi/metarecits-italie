Dl banche, Meloni: E&#8217; ennesima vergogna per difendere amici del Pd, FdI non voterà fiducia al Governo

«Fratelli d’Italia non voterà la fiducia al Governo Gentiloni perché sarebbe curioso per un Parlamento votare una fiducia a un Esecutivo che, palesemente, non ha quella degli italiani. E annuncio sin da ora che quando finalmente ci consentirete di votare  – se gli italiani ci daranno la loro fiducia per governare – noi scoperchieremo tutto lo schifo che c’è attorno al sistema del credito e porteremo in tribunale chi in questi anni ha lucrato sulla pelle degli italiani. Il provvedimento che chiamate “salva risparmio” è solo l’ennesima vergogna che si consuma in questa Aula: 20 miliardi di euro di debito in più graveranno sulle spalle dei nostri figli per tutelare non “il risparmio”, come scrivete senza vergogna, ma i banchieri incapaci delle banche amici del Pd e i grandi debitori insolventi, sempre amici del Pd. Continuate a dire che in Italia ci sia “il pericolo populisti” ma a fare paura è la vostra capacità di saccheggiare questa Nazione.  La verità è che per l’Italia  il grande pericolo siete voi».
Lo ha detto il presidente di Fratelli d’Italia, Giorgia Meloni, intervenendo in Aula alla Camera dei deputati nella discussione sulla fiducia posta dal governo sul dl banche.
