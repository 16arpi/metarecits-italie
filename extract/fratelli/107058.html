Elezioni, Meloni: Al Governo FdI garantirà regole chiare e tempi per chi vuole entrare in Pa e diventare servitore dello Stato

“Al governo Fratelli d’Italia metterà fine alle troppe distorsioni alimentate nel tempo dallo Stato nella Pubblica Amministrazione: vincitori di concorso mai assunti o assunti dopo anni, tirocinanti “a vita” senza tutele e senza stabilità, esternalizzazione esasperata di servizi e la conseguente disparità tra lavoratori dello stesso settore, ecc.
A chi vuole diventare un servitore dello Stato, perché questo è il ruolo che FdI riconosce al dipendente pubblico, noi vogliamo garantire regole chiare e tempi certi.
Solo così potremmo assicurare alla PA le energie fresche di cui ha bisogno per colmare le carenze d’organico, assicurare il ricambio generazionale e rispondere nel modo migliore alle esigenze dei cittadini”.
Lo scrive su Facebook il presidente di Fratelli d’Italia e candidato premier, Giorgia Meloni.
