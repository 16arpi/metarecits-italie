Rebibbia, Rampelli: Dolore per morte bambini, piccoli vanno tutelati. Bene emendamento FdI

“Il carcere non è luogo dove possano stare bambini innocenti, è necessario un intervento in loro difesa. Troviamo davvero sconvolgente che nonostante i ripetuti tentativi di umanizzare il regime detentivo, spesso commettendo clamorosi errori e facendo percepire i delinquenti come vittime anziché artefici dei reati, si possano verificare eventi drammatici come quello accaduto a Rebibbia. Il buonismo ha prodotto perfino indulti e svuotacarceri, ma mai semplici case famiglia in grado di ospitare le madri con i loro figli.  Accogliamo con sollievo l’approvazione all’unanimità dell’ emendamento presentato dalla nostra consigliera alla Regione Lazio, Chiara Colosimo che prevede la realizzazione di strutture idonee da parte della Regione Lazio.
Ma quanto accaduto s’inserisce nel quadro più ampio del sistema carcerario italiano cui certamente il Ministro Bonafede intenderà porre rimedio rafforzando e valorizzando gli agenti di polizia penitenziaria e tutelando la salute, la sicurezza, la serenità, la vita dei bambini”.

E’ quanto dichiara in una nota Fabio Rampeli, vicepresidente della Camera e deputato di Fdi.
