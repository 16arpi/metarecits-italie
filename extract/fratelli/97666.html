Dl missioni, Rampelli: Ritirare militari italiani, su marò Governo&#8230;

…HA GIA’ PERSO FACCIA E CREDIBILITA’”. “In merito al decreto legge che proroga le missioni internazionali, come Fratelli d’Italia-Alleanza Nazionale ribadiamo la nostra ferma contrarietà alla partecipazione italiana a tutte le missioni estere, fino al rientro dei nostri Marò.

Per noi si tratta di una decisione sofferta, siamo un movimento patriottico e sosteniamo da sempre la partecipazione italiana alle missioni internazionali.
L’ingiusta e mortificante detenzione dei nostri fucilieri di Marina, Massimiliano La Torre e Salvatore Girone, richiede oggi un passo indietro. Abbiamo chiesto di mantenere soltanto l’impegno nei Balcani dove maggiore è l’interesse italiano interrompendo tutte le altre missioni.
Sulla vicenda dei nostri Marò il Governo ha già perso da tempo faccia e credibilità, è giunta l’ora d’internazionalizzare ‘de facto’ questa crisi con una decisione coraggiosa”.
E’ quanto dichiara in una nota Fabio Rampelli, capogruppo alla Camera di Fratelli d’Italia-Alleanza Nazionale
