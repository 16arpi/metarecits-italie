FdI. Malan: da Quartapelle linguaggio truce e calunnie

“Leggendo le truci dichiarazioni della deputata Lia Quartapelle sembra di essere tornati agli anni di piombo, quando agli avversari politici taluni ritenevano giusto riservare insulti conditi di accuse gratuite e infondate. Ma di solito i parlamentari lasciavano che a questi estremi si dedicassero altri. Dalle parole della deputata del PD è evidente che l’ascesa di Giorgia Meloni e di Fratelli d’Italia desta paura di perdere il potere nel PD, ma parlando di finanziamenti dalla Russia ha veramente superato ogni limite. Spero che Enrico Letta si dissoci da questi deliri che sono chiaramente qualificabili come “discorsi di odio” dei quali tanto ci si preoccupa”.
Lo dichiara il senatore di Fratelli d’Italia, Lucio Malan.
