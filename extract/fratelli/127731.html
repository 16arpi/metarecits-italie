Trasporti, Silvestroni: regole ultimo decreto penalizzano pendolari e studenti

“Trenitalia e governo garantiscano normalità che manca da troppo tempo”

“Le regole dell’ultimo decreto Covid stanno penalizzando ulteriormente pendolari e studenti che quotidianamente usufruiscono del servizio ferroviario e che da tempo subiscono soppressioni e cancellazioni spesso dovute alla carenza di personale e sicuramente anche da  attribuire alla nuova ondata pandemica. Il personale Trenitalia che con professionalità tenta di mantenere la continuità dei servizi è sempre più vessato e oltretutto esposto ad un alto rischio di aggressioni per via dell’attribuzione della verifica del controllo delle misure anti-covid. 
Trenitalia e Governo dovrebbero cercare, dopo due anni di emergenza sanitaria, di garantire al personale e ai milioni di utenti del trasporto ferroviario una normalità che manca da troppo tempo”.

Lo dichiara Marco Silvestroni, deputato di Fratelli d’Italia e capogruppo FDI in commissione trasporti.
