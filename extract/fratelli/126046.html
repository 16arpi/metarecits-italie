Primarie Pd, Bignami: vertici di partito smentiscano brogli

“Oggi il quotidiano La Verità riferisce di brogli compiuti durante le primarie del 2019 nella Città Metropolitana di Bologna, la più potente federazione del Partito Democratico d’Italia. Una notizia choc che sarebbe provata dall’esistenza di audio che gettano un’ombra pesantissima sulla credibilità di quelle primarie che da sinistra hanno sempre presentato come una gioiosa festa di democrazia. Confidiamo che i vertici del PD smentiscano fermamente quanto riportato. Diversamente dovremmo concludere che le primarie sono esposte a truffe e brogli capaci di alterare l’esito di scelte che condizionano anche la vita amministrative delle comunità locali e non solo”.

Lo dichiara Galeazzo Bignami, deputato di Fratelli d’Italia.
