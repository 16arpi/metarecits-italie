Camera, Delmastro: tovagliati made in Egitto è sfregio al made in Italy

“Al ristorante della Camera dei Deputati tovagliato rigorosamente Made in…. Egitto! Siamo oltre il ridicolo: la casa degli italiani, dopo le mascherine Made in Cina, adotta tovagliati Made in Egitto. Per sbaglio, prima o poi, acquisteremo un prodotto Made in Italy? Il Made in Italy è ormai solo più una vuota enunciazione: ho già provveduto a chiedere conto alla Camera dei Deputati di questo ennesimo sfregio al Made in Italy, perpetrato nel più sconcertante disinteresse di tutte le altre forze politiche in Parlamento. Le aziende del tessile e del tovagliato italiano, già flagellate dalla pandemia, non meritano di essere sfregiate dai rappresentati del popolo italiano”.
Lo dichiara Andrea Delmastro, deputato di Fratelli d’Italia.
