Affittopoli, Rampelli: Aspettiamo inchiesta magistratura per finanziamento illecito ai partiti

“La vicenda affittopoli, che esiste e resiste irrisolta da 50 anni, ha due profili: contratti clientelari agli amici e contratti semi gratuiti ai partiti e ai loro affiliati.
Nel primo caso occorrerebbe un’automatica decuplicazione dell’affitto per i ricchi raccomandati e uno sfratto per i reticenti, nel secondo aspettiamo con ansia un’inchiesta delle procure per finanziamento illecito ai partiti, perché il florido mercato di affittopoli ha fruttato loro mancati esborsi per miliardi di euro”. E’ quanto ha dichiarato il capogruppo di Fdi-An Fabio Rampelli.
