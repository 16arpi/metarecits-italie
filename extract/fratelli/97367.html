Regola del 3% pil-deficit, Rampelli: Oggi scopriamo che è tutta una &#8216;bufala&#8217;

…CASUALE…IL MINISTRO PADOAN RIFERISCA IN AULA. “Oggi, grazie a un’intervista rilasciata dal matematico Abeille, scopriamo che la regola del 3% del rapporto deficit-pil è stata una sua invenzione casuale ideata negli anni ’80 su richiesta di Mitterand.
  
Coniata di sana pianta, è diventata la tavola dei comandamenti di Maastricht alla quale tutti i governi si sono ‘appecoronati’. La scienza continua a fare i suoi danni se non è supportata da senso critico e in Italia nessuno l’ha avuto. Desta sconcerto sapere che non ci sia nulla di certo in termini di politica economica e finanche di regole matematiche. Siamo nelle mani di apprendisti stregoni e di ‘avvelenatori di pozzi’ perché sappiamo tutti il peso avuto sul corpo vivo dell’Italia e dell’Europa ovvero su famiglie, imprese, Comuni. Sulla questione è pronta un’interrogazione al ministro Padoan cui comunque chiediamo di riferire in aula su questa paradossale notizia”. È quanto dichiara il capogruppo di Fratelli d’Italia-Alleanza nazionale Fabio Rampelli.
Roma, 8 luglio 2014
