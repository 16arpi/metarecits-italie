Diciotti, La Russa: Pd vota contro per motivi politici e si contraddice

“Il Partito democratico ha votato contro Matteo Salvini non dopo aver esaminato le carte ma solo per motivi politici e così facendo si è contraddetto perché in passato, in situazioni analoghe, ha votato in maniera opposta a quanto ha fatto oggi”.
Lo dichiara Ignazio La Russa, senatore di Fratelli d’Italia intervenendo a Sky tg24.
“Trovo – ha concluso La Russa – che il voto del M5S sia una scelta giusta ma che sia arrivata nel modo sbagliato. C’è un caso infatti, in cui non è ammessa la democrazia diretta ed è quando il Parlamento vota in sede giurisdizionale. In questo caso, il voto del Parlamento è un voto ‘da giudice’ e la decisione non la si può far dettare da nessuno al di fuori del Parlamento stesso”.
