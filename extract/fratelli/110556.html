Diciotti, Silvestroni: Interrogazione a Salvini sui migranti scomparsi da Rocca di Papa

“Continua a preoccupare il continuo arrivo nell’area dei castelli Romani di migranti che saranno smistati in altri centri o peggio ancora non saranno più rintracciabili e continueranno ad essere motivo di allarme sociale”. Questo nel testo della mia interrogazione indirizzata al Ministro Salvini e depositata prima della fuga dei 50 migranti della nave Diciotti dal centro di accoglienza di Mondo Migliore a Rocca di Papa e prima che il ministro dell’Interno venisse indagato per averli sequestrati. Non si tratta di preveggenza, ma di buon senso e soprattutto dell’amara constatazione di una realtà che ormai si ripropone ogni volta che c’è uno sbarco. L’Italia è aggredita da migliaia di persone straniere irregolari, troppo spesso, non in fuga da guerre ma in cerca di migliori  condizioni di vita ma a volte purtroppo si tratta di veri e propri criminali. Sarà ora di fermare questa invasione? E di pensare prima agli Italiani per davvero! Ancora una volta ribadiamo: blocco navale subito!” Lo dichiara in una nota il deputato di Fratelli d’Italia,  Marco Silvestroni.
