Pagano: L&#8217;adesione dell&#8217;on Petrenga rafforza il progetto politico sia a livello centrale che territoriale

“A nome mio e del partito casertano esprimo entusiasmo e gioia per l’adesione a Fratelli d’Italia – Alleanza Nazionale dell’on. Giovanna Petrenga, tra i Parlamentari punto di riferimento della Provincia di Caserta, già due volte Deputato.
Una adesione che va a rafforzare il partito sia a livello centrale che a livello territoriale, aumentandone il peso specifico”, è quanto dichiarato in una nota da Enzo Pagano, Presidente Provinciale di Fratelli d’Italia – An Caserta.
“L’on. Petrenga rappresenterà sicuramente un valore aggiunto per il nostro partito che sul territorio casertano sta crescendo a dismisura ed è arrivato a toccare percentuali di consenso, durante le scorse elezioni regionali, vicine al 6%”.
“Da quando il nostro leader Giorgia Meloni mi ha affidato il compito di coordinare il partito a Caserta abbiamo rafforzato la nostra presenza territoriale in tutti i comuni della provincia, anche in quelli dell’alto casertano che hanno una storica tradizione di destra.
Avere un parlamentare di riferimento espressione del territorio sono sicuro ci agevolerà ancor di più in questo processo di crescita e radicamento”, ha concluso il Coordinatore Provinciale di Caserta.
