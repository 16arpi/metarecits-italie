Copasir. Urso: Bene Golden power a banche e assicurazioni ma non basta

“Sono sempre più convinto che abbiano fatto bene a sollecitare la estensione della Golden Power al settore bancario e assicurativo e tanto più nei confronti dei soggetti della Unione Europea”: è quanto ha rilevato il senatore di Fratelli d’Italia, Adolfo Urso, vicepresidente del Copasir al termine della audizione del direttore dell’Aise al Copasir. “Ora occorre agire anche con la ‘moral suasion’ per evitare che il risparmio italiano serva a finanziare imprese straniere dirette concorrenti del nostro sistema produttivo, perché molti ‘buoi’ purtroppo sono già fuggiti dalle stalle. Il governo non receda dalle indicazioni del Parlamento sulla cosiddetta riforma del Mes, che non può trasformarsi da ‘salva Stati’ a ‘salva banche’ e affronti il bubbone dei NPL che minano alle fondamenta il sistema sociale e produttivo del Paese, messo ulteriormente a rischio dalle drammatiche conseguenze del coronavirus”, conclude il senatore Urso.
