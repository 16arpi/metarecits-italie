L.elettorale, Meloni: Ecco clausola di salvaguardia presentata da FdI

  “Fratelli d’Italia ha ridepositato ieri la proposta di modifica della legge elettorale, che corregge le anomalie presenti nell’attuale sistema. Il testo prevede l’introduzione del voto di preferenza, per cancellare l’abominio delle liste bloccate e l’attribuzione del premio di maggioranza in Senato su base nazionale e non più regionale, per garantire stabilità al governo. Questa proposta è di fatto la “clausola di salvaguardia” di cui parla il governo Letta, che mette in sicurezza il nostro sistema elettorale, in attesa di varare una legge migliore. Può essere approvata in un pomeriggio. Aspettiamo ora di vedere come si comporteranno quelle forze politiche che continuano a fare appello alla responsabilità, dopo che la Cassazione ha sollevato la questione di costituzionalità sul Porcellum, rimandando la decisione alla Consulta”.
È quanto dichiara il capogruppo alla Camera di Fratelli d’Italia, Giorgia Meloni.
Roma, 18 maggio 2013
