Milleproroghe, Silvestroni: Smascherato il bluff del governo che penalizza i piccoli comuni

“Il governo PD, 5 stelle e Renzi dopo aver preso in giro i piccoli comuni e quelli montani per anni, prova a rimangiarsi anche gli impegni presi sui segretari comunali cancellando dal milleproroghe quanto invece votato unitariamente con una mozione che prevedeva il compenso economico di queste figure a carico del Ministero dell’Interno.
Questa vergogna è stata smascherata e bloccata grazie all’ordine del giorno che ho presentato e preteso venisse accolto favorevolmente.
Non si può giocare sulla pelle di chi è in prima linea come i sindaci, Fratelli  d’Italia si batterà sempre affinché gli amministratori locali vengano tutelati e rispettati” lo dichiara in una nota il deputato di Fratelli d’Italia Marco Silvestroni. 
