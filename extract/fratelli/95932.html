Centrodestra, lunedì FdI incontra associazioni di categoria e professioni

Lunedì 11 novembre all’Hotel Minerva di Roma Fratelli d’Italia incontrerà i rappresentanti delle associazioni di categoria e delle professioni, dei sindacati, del sistema bancario, della cooperazione, del terzo settore, dell’associazionismo ambientalista, delle aziende e degli enti di gestione di cultura e turismo, del mondo della scuola, dell’università, dello sport e dei giovani.
  
A partire dalle 10,30 prenderà il via il ciclo di incontri organizzato da FdI per raccogliere contributi e suggerimenti utili in vista della presentazione del manifesto politico di “Officina per l’Italia”, in programma per domenica 17 novembre al Teatro Sistina a Roma. All’iniziativa, che vedrà la partecipazione dei fondatori di Fratelli d’Italia Giorgia Meloni, Guido Crosetto e Ignazio La Russa, sono stati invitati a partecipare i rappresentanti delle seguenti sigle: Abi, Alleanza Cooperative Italiane, Rete Imprese Italia, ConfApi, Confservizi, Confprofessioni, Organismo Unitario dell’Avvocatura Italiana, Forum del Terzo Settore, Ania, Confagricoltura, Cia, Coldiretti, CopAgri, Cgil, Cisl, Uil, Cisal, Ugl, Confsal, Fai, WWF, Legambiente, Fare Verde, Italia Nostra, Forum Nazionale dei Giovani, Consiglio Nazionale degli Studenti Universitari, Conferenza dei Rettori delle Università Italiane, Associazione Nazionale Dirigenti e Alte professionalità della scuola, Coni, Coordinamento nazionale delle discipline sportive associate, Coordinamento nazionale degli Enti di Promozione sportiva e Federculture.
Roma, 9 novembre 2013
