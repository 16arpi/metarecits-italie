Elezioni, Lollobrigida: Con Giorgia Meloni e Fratelli d&#8217;Italia più risorse per le forze dell&#8217;ordine, riportare sicurezza e legalità nelle strade

“Manifesteremo in tutta Italia con Giorgia Meloni ed i nostri candidati per riportare la normalità nelle strade.
Interi spazi pubblici sono sottratti alla sovranità dello Stato.
Noi oggi scendiamo in piazza nelle zone più degradate delle nostre città per riportare simbolicamente la legalità e la sicurezza.
Con Fratelli d’Italia al governo del paese, abbiamo pronto un pacchetto di misure per la sicurezza: un aumento netto delle dotazioni delle Forze dell’Ordine, più pattuglie in strada, l’abolizione dello “strano” reato di tortura ed un piano assunzionale di almeno 20 mila effettivi.
E’ necessario inoltre chiudere i centri sociali responsabili di violenze e devastazioni. Dobbiamo riprenderci le nostre strade” E’ quanto dichiara Francesco Lollobrigida, Responsabile Nazionale Organizzazione e candidato capolista alla Camera nel collegio Lazio 2.
