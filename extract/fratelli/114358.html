UE, Meloni: Grazie a FdI secondo gruppo conservatori Italia non rischia subalternità

«La subalternità che l’Italia rischia di avere nell’attuale assetto europeo non riguarda Fratelli d’Italia: dopo i polacchi di Kaczynski noi siamo la seconda delegazione per grandezza nel gruppo dei Conservatori, famiglia molto importante e storica degli assetti europei ed esprimiamo già oggi il vicepresidente del gruppo. Pensiamo che i Conservatori possano fare la differenza e lavoreremo per cambiare un’Europa che ci sembra si stia asserragliando. L’attuale establishment, la maggioranza che è uscita sconfitta dalle urne cerca di allargare il suo perimetro con l’unico obiettivo di rimanere in sella dell’Europa e continuare a fare gli interessi franco-tedeschi. Se così sarà daremo battaglia e abbiamo la forza per farlo».
Lo ha detto nel corso di una intervista all’Agenzia Vista il presidente di Fratelli d’Italia, Giorgia Meloni.
