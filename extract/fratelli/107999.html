Guido Crosetto: Insieme ad Orban per dimostrare che non esiste solo l&#8217;Ue Parigi-Berlino

“L’Europa non è fatta solo dell’asse Parigi-Berlino ed è anche per questo che questa mattina Giorgia Meloni ha voluto incontrare il primo ministro ungherese Viktor Orban. Non siamo per l’Europa dell’Austerity che ha flagellato la Grecia per accontentare la finanza mondiale e non siamo nemmeno per quella immigrazionista e  lontana anni luce dalle esigenze di cittadini ed imprese. Dobbiamo confrontarci con l’Europa di Visegrad, con gli altri paesi europei, per trovare una via diversa, delle regole diverse, un’anima, in sintesi, per questa Unione. L’Europa è, ed ha futuro, se torna ad essere L’Europa dei popoli, L’Europa che diminuisce le disuguaglianze, crea ricchezza Che redistribuisce. Quella creata dai burocrati di Bruxelles, ritagliata sugli interessi di finanza e grandi multinazionali, che sta uccidendo le nostre imprese, non fa per noi.”

Questo è quanto dichiara Guido Crosetto, coordinatore nazionale e candidato alla Camera in Piemonte con Fratelli d’Italia.
