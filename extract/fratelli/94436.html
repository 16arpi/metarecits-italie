Nasce gruppo consiliare Fratelli d&#8217;Italia in V municipio

Il movimento politico ‘Fratelli d’Italia – Centrodestra nazionale’, fondato da Giorgia Meloni, Guido Crosetto e Ignazio La Russa, nasce anche in V Municipio. A passare dal Pdl a FdI sono i consiglieri Gianni Ottaviano e Roberto Santoro. “Dopo quasi cinque anni passati fra le fila del Pdl, nel quale abbiamo creduto e condiviso battaglie importanti, reputiamo sia giunto il momento di rappresentare, sul territorio e in Consiglio municipale, la solida e già radicata comunità di ‘Fratelli d’Italia’.
  
Ora sarà nostro compito affermare sul territorio, con ancor più convinzione e determinazione, tutte quelle proposte capaci di rispondere con i fatti alle nuove sfide che ci attendono”.
È quanto dichiarano in una nota congiunta i due esponenti di ‘Fratelli d’Italia – Centrodestra nazionale’ in V municipio, Gianni Ottaviano e Roberto Santoro.
Roma, 21 gennaio 2013
