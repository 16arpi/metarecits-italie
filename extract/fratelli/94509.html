In XX municipio commemorazione caduti battaglia di Nikolajewa

Si è svolta nella mattinata di oggi a Roma la tradizionale cerimonia di commemorazione degli italiani caduti nel corso della battaglia di Nikolajewka, durante la Seconda Guerra Mondiale. Tra gli organizzatori, il consigliere del XX Municipio, Giuseppe Calendino, candidato alla Camera dei Deputati nella circoscrizione Lazio 1 nella lista di ‘Fratelli d’Italia-Centrodestra nazionale’, e il presidente del Comitato Nikolajewka, l’alpino Silvano Leonardi.
  
Un corteo con le fanfare degli Alpini e dei Bersaglieri ha sfilato lungo la via Cassia, fino al ‘Giardino Caduti sul Fronte Russo’, dove è stata deposta una corona sul cippo commemorativo, alla presenza di delegazioni delle associazioni d’Arma. Alla celebrazione ha partecipato anche il deputato di Fratelli d’Italia, Marco Marsilio: “Ricordare la tragedia dei nostri soldati caduti sul fronte russo è un doveroso omaggio alla storia italiana – ha affermato Marsilio – un giusto ricordo dei tanti fratelli d’Italia che hanno sacrificato la propria vita per la nostra Nazione”.
 
