Fratelli d&#8217;Italia istituisce la consulta dei movimenti e delle associazioni

Il responsabile del Dipartimento Organizzazione di Fratelli d’italia, Giovanni Donzelli, ha ufficializzato la nascita della C.A.M., ossia la Consulta delle Associazioni e dei Movimenti. “L’organismo -si legge nella circolare- viene costituito all’interno del Laboratorio tematico ‘Rapporti con l’Associazionismo politico’ ed e’ aperto a quelle realta’ con le quali FDI sigla un patto federativo: queste avranno cosi l’opportunita’ di indicare un loro delegato a parteciparvi”. “La C.A.M. -ha sottolineato Donzelli- avra’ compiti prettamente di rappresentanza e di comunicazione interna, al fine di stabilire un rapporto permanente con la struttura partitica di Fratelli d’Italia e i suoi gruppi parlamentari, di ottimizzare la partecipazione delle realta’ federate alle iniziative nazionali e di recepirne le proposte”. “L’istituzione della Cam -secondo Fabio Sabbatani Schiuma, responsabile dei rapporti con l’Associazionismo politico di FdI- e’ un ottimo strumento per coinvolgere e far sentire coinvolte sempre piu’ tutte quelle realta’ che si stanno avvicinando al partito. Giorgia Meloni, spendendosi personalmente, sta rendendo FdI sempre piu’ inclusivo e la risposta e’ la massiccia adesione di mondi che credono nel suo progetto e le cui preziose energie vanno armonizzate con le strutture sul territorio gia’ esistenti”.
