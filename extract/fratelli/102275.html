Comunali, Rampelli: Nel confronto tv Meloni mostra inconsistenza altri candidati

«Con la concretezza delle sue soluzioni Giorgia Meloni ha messo in evidenza l’inconsistenza dei suoi interlocutori. Durante l’intervento nella trasmissione Domenica Live ha dimostrato che la Sinistra, che governa Roma da cinquant’anni, non ha mai saputo risolvere un problema concreto dei romani, mentre Marxini, quando afferma che chi ricopre ruoli istituzionali non lavora, probabilmente si riferisce a se stesso, il più grande assenteista dell’assemblea capitolina negli ultimi tre anni. O forse è convinto che spendere i soldi realizzati dalla propria impresa di famiglia sia un lavoro… »
È quanto dichiara il capogruppo alla Camera di Fratelli d’Italia Alleanza nazionale, Fabio Rampelli.
