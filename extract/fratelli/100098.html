Dimissioni Nieri, De Priamo: Marino sempre più solo, direttore d&#8217;orchestra sul Titanic-Campidoglio

“Con le dimissioni del vicesindaco Luigi Nieri, Ignazio Marino perde l’ennesimo ed importante pezzo della sua squadra di governo. Mentre Roma soffre tra scandali giudiziari, degrado assoluto e gestione disastrosa dei servizi pubblici il sindaco, sempre più solo appare, come il direttore dell’orchestra del Titanic, che continuava a suonare mentre la nave affondava. In questo caso per giunta le note sono stonate e lo spartito è di qualità scadente. Anche la relazione annuale dell’agenzia di controllo sui servizi pubblici conferma la totale insoddisfazione dei romani. Questa insistenza nel non mollare la poltrona purtroppo la stanno pagando cara i romani ed è per questo che ancora una volta Fratelli d’Italia – Alleanza Nazionale, ribadisce la sua richiesta di dimissioni al sindaco ed all’Assemblea Capitolina per consentire, attraverso nuove elezioni, alla città di uscire dall’oscurità in cui Marino la ha condotta”. E’ quanto dichiara Andrea De Priamo, Portavoce Romano di FdI-AN.
