Camera, Fdi: Meno burocrazia e tempi brevi per far ripartire l&#8217;economia

Presentato alla Camera il progetto di legge di Fdi Veneto
“Meno carte, più cantieri: sono assolutamente convinto della bontà del progetto di legge statale presentato dai consiglieri regionali del Veneto di Fratelli d’Italia” lo dichiara Luca De Carlo, deputato di Fratelli d’Italia e sindaco di Calalzo di Cadore (Bn), che ha presentato il provvedimento alla Camera dei deputati.
“Ringrazio – prosegue – i colleghi Giorgetti, Berlato e Barison per la proposta che ha obbiettivi tanto chiari quanto importanti: meno burocrazia per i Comuni, per accorciare i tempi per l’avvio dei lavori. Si chiede in questo modo di confermare la norma provvisoria introdotta nell’ultima finanziaria, che ha elevato da 40.000 a 150.000 euro la soglia per l’affidamento diretto di lavori e semplificato le procedure negoziate per gli importi di gara da 150.000 a 500.000 euro. Togliere la burocrazia, le scartoffie, è fondamentale per far ripartire l’economia; lo dico da parlamentare e da sindaco che quotidianamente si confronta con queste difficoltà”.
“Questa proposta – conclude De Carlo – non solo sarebbe utile a dare il via alle opere di ricostruzione post uragano Vaia per il Bellunese e per tutto il Veneto, ma consentirebbe di dare il via ad interventi strategici per l’economia anche in tutta Italia. Mi auguro che il Governo lo comprenda e stabilizzi questa norma ora provvisoria, così da consentire ai comuni di poter pianificare gli interventi e realizzarli in tempi brevi e senza inutile burocrazia”.
