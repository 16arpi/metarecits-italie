Askanews, Rampelli: Solidarietà ai lavoratori

“La decisione dell’editore di non pagare gli stipendi di gennaio ai lavoratori- giornalisti e poligrafici- ricorda atteggiamenti padronali del secolo scorso  e sono assolutamente inaccettabili. Non si possono infatti concepire comportamenti di questa natura alla luce delle grandi professionalità che si sono sacrificate per l’azienda, e per l’evoluzione stessa del sistema editoriale. Il Governo intervenga per mediare tra le parti in  questa fase di crisi aziendale e  in un periodo in cui l’autorevolezza della  dell’informazione è lo strumento migliore per combattere la cattiva informazione, tema al centro del dibattito mondiale”. E’ quanto dichiara il capogruppo di Fratelli d’Italia alla Camera dei deputati Fabio Rampelli esprimendo solidarietà ai lavoratori dell’agenzia di stampa Askanews.
