Dl Elezioni: approvato emendamento su voto fuorisede

“Siamo molto soddisfatti per l’approvazione in Commissione Affari Istituzionali in Senato dell’emendamento di Fratelli d’Italia sul voto degli studenti fuori sede. Un tema su cui la destra giovanile e Fratelli d’Italia sono sensibili da sempre e si deve al governo Meloni se in poco tempo è stato possibile realizzare questo importante traguardo”. 
Lo dichiarano il presidente della Commissione Affari Costituzionali del Senato, Alberto Balboni, il presidente di Gioventù nazionale, Fabio Roscani e i senatori componenti di Fratelli d’Italia della Commissione, Domenica Spinelli (relatrice del Ddl), Andrea De Priamo, Costanzo Della Porta, Marco Lisei, Marcello Pera.
“Da anni la sinistra è andata avanti a forza di slogan senza però riuscire a fare nulla, mentre è grazie a questo governo che gli studenti fuori sede adesso potranno esprimere il proprio diritto di voto. Si tratta di una soluzione sperimentale per le prossime elezioni europee, ma senza dubbio rappresenta uno storico e importante risultato che consentirà per la prima volta agli studenti di votare senza dover fare ritorno alle proprie residenze, caricandosi di ulteriori costi. Ancora una volta questo esecutivo si dimostra vicino alle giovani generazioni e alle loro famiglie” concludono.
