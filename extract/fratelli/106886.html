Elezioni, Meloni: L&#8217;Europa si faccia i fatti suoi su campagna elettorale italiana


«Penso che l’Europa debba farsi i fatti suoi sulla campagna elettorale italiana e che l’Italia debba disinteressarsi di quello che dice l’Europa. L’Ue ha poco da insegnarci: con noi è stata come quei santoni che fanno finta di curare le malattie e intanto ti rubano tutto il patrimonio. Tra le proposte di Fratelli d’Italia c’è ne è una importante proprio sul rapporto con l’Europa: vogliamo cambiare la gerarchia delle nostre leggi, dire che la costituzione italiana viene prima delle norme europee e rendere inapplicabili in Italia le leggi europee che vanno contro i nostri interessi. È esattamente quello che accade in Germania. Dobbiamo fare una campagna elettorale nell’interesse degli italiani e spero che riusciremo ad avere un governo di patrioti che possa rimettere l’Italia e i bisogni dei cittadini al centro delle sue scelte».
È quanto ha dichiarato nel corso di una intervista a Rtl 102,5 il presidente di Fratelli d’Italia e candidato premier, Giorgia Meloni, rispondendo alla domanda sull’intervento di Pierre Moscovici entrato nel dibattito della campagna elettorale italiana.
