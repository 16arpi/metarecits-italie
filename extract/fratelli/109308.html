Terrorismo, Cirielli: Blocco navale per difesa preventiva contro Isis

“L’arresto nel Napoletano del 34enne, Sillah Housman, legato a una cellula terroristica dell’Isis e sbarcato in Italia grazie alle rotte degli immigrati, è la prova che sui barconi si infiltrano pericolosi terroristi che minano la sicurezza della Nazione”: lo afferma in una nota Edmondo Cirielli, Questore della Camera dei Deputati e presidente della direzione nazionale di Fdi.
“Alla luce dell’ultimo episodio, chiediamo al ministro dell’Interno Matteo Salvini di mettere in pratica la proposta di Fratelli di Italia predisponendo il blocco navale sia come argine all’immigrazione clandestina che come forma
di difesa preventiva dei confini nazionali dal rischio terrorismo” conclude Cirielli
