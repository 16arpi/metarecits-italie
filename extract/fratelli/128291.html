Milleproroghe, Rizzetto:  bene approvazione del mio emendamento su assistenza psicologica


“Sull’accesso all’assistenza psicologica avevo chiesto un impegno importante alla maggioranza e sono riuscito ad ottenerlo con l’accoglimento dell’emendamento a mia firma, per rafforzare e favorire l’accesso a questi servizi essenziali. Verrà quindi rifinanziato il fondo destinato a prestazioni per il benessere mentale delle fasce più deboli della popolazione in particolare per bambini, adolescenti e persone affette da gravi patologie come i malati oncologici. Questi anni di pandemia hanno portato tanta sofferenza ed è fondamentale garantire questi servizi per la salute.”

E’ quanto dichiara il deputato di Fratelli d’Italia, Walter Rizzetto, sull’accoglimento della propria proposta emendativa, al decreto Milleproroghe, per supportare i servizi di assistenza psicologica.


