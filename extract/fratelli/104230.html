Dl sicurezza, Rampelli: Introdotto per legge l&#8217;esproprio proletario

“L’articolo 11 del decreto legge sicurezza legalizza di fatto l’esproprio proletario, azzera i diritti del proprietario e aumenta quelli degli occupanti, mentre al prefetto viene riconosciuta la facoltà di intervenire tenendo addirittura conto dei particolari contesti per i quali l’occupazione si verifica. Un’evidente lesione del diritto costituzionale alla proprietà privata. Grazie a questo decreto legge, del tutto privo di incisività ed esecutività, fatto apposta per aumentare la macchinosità delle procedure, il racket degli okkupanti di professione che lucra sulla povera gente e sull’emergenza migrazione sarà protetto dallo Stato e i centri sociali, spesso braccio armato della sinistra – come dimostrano i fatti di Napoli – potranno imperversare in questo Far West”. È quanto dichiara il capogruppo di Fratelli d’Italia-Alleanza nazionale Fabio Rampelli.
