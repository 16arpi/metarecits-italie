Cospito, Sbardella: vergognosa doppia morale Pd che dialoga con mafiosi

“Vergognosa la doppia morale del Pd. I parlamentari dem si sono piegati infatti alle richieste di un anarchico? Un articolo del Fatto Quotidiano rivela che lo scorso 12 gennaio i parlamentari Walter Verini, Andrea Orlando, Debora Serracchiani e Silvio Lai, in una visita nel carcere di Sassari ad Alfredo Cospito, sono stati indirizzati dallo stesso anarchico a parlare con tre mafiosi suoi vicini di cella, Rampulla, Presta e Di Maio. Queste rivelazioni, di una gravità inaudita, meritano una spiagazione nelle giuste sedi. Ai colleghi della sinistra chiediamo di chiarire pubblicamente perché abbiano acconsentito a tali simili richieste e, soprattutto, di fare un grandissimo mea culpa per le infamanti offese ed illazioni rivolte verso di noi che invece siamo stati sempre dalla parte giusta: quella della lotta alla mafia. Fratelli d’Italia senza se e senza ma continuerà la sua lotta contro l’illegalità, il terrorismo,le violenze e il falso moralismo”.

Lo dichiara Luca Sbardella, deputato di Fratelli d’Italia.
