Raccolta firme in strada a Torino per dimissioni Monti

Con lo slogan ‘Il coraggio delle idee’ e un gazebo in piazza Castello a Torino per la racconta firme per chiedere le dimissioni di Monti, Fratelli d’Italia, il nuovo movimento fondato da Crosetto, Meloni e La Russa, ha dato il via alla sua campagna elettorale.
“Questa e’ la prima iniziativa pubblica di una lunga serie – ha detto Agostino Ghiglia – e siamo in piazza perché è nostro intento riformare il centrodestra dal basso. Partendo dai valori che mossero il Pdl alla sua nascita, poi disattesi”.
  
 
“Il nostro avversario – ha aggiunto Augusta Montaruli – non e’ il Pdl, ma la sinistra e la ditta Bersani-Vendola che gia’ tanti danni ha fatto a questo paese, noi siamo un’alternativa al Pdl”.
In attesa dell’incontro stampa di martedì a Torino con Guido Crosetto, Ghiglia si dice fiducioso “in quanto stanno affluendo al partito tantissimi cittadini e amministratori. Ci saranno presto sorprese e raggiungeremo il quorum del 2% necessario per arrivare alla ripartizione dei seggi perché c’e’ intorno a noi un notevole fermento. Non cerchiamo grandi nomi, ma gente onesta che creda nella politica come servizio pubblico. A giorni inizierà’ la raccolta firme per la lista”.
