Bilancio, Ghera: Marino sorride, ma giunta è al rigor mortis

“A colpi d’infrazione e con il Commissario con un piede dentro palazzo Senatorio e’ stata approvata una sessione di bilancio che ha fatto strage di democrazia.  Fratelli d’Italia ha denunciato le continue violazioni al regolamento, fin dall’inizio, rivolgendoci diverse volte al Prefetto e chiedendo di annullare anche le prime sedute, del 24 e del 25 novembre, per mancata convocazione delle stesse entro il termine fissato dall’art. 29 comma 4 del regolamento del Consiglio Comunale. Abbiamo battagliato sia difendendo migliaia di emendamenti e ordini del giorni resi inaccettabili dalla protervia del centrosinistra, che lanciando un appello alla legalità e occupando simbolicamente l’Aula.  Continueremo a battagliare nelle sedi preposte e nei tribunali, Marino sorride ma in realta’ la Sua giunta e’ al rigor mortis”.
  
E’ quanto dichiara in una nota Fabrizio Ghera, capogruppo di Fratelli d’Italia in Campidoglio.
Roma, 7 dicembre 2013
