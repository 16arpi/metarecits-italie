Def, FdI: Sostenere le imprese che creano benessere sociale

“Dobbiamo notare come la risoluzione presentata dal nuovo Governo non contenga alcuna progettualità.
Ci chiediamo se si vuole impostare un’azione di governo basandola su una riproposizione di Stato assistenziale, su un concetto di decrescita felice o se piuttosto si vuole tornare a puntare sui concetti di lavoro e sviluppo, indicati non a caso tra i principi fondamentali della Costituzione nell’articolo 1: è proprio il lavoro e quindi l’impresa che crea benessere sociale. Noi dobbiamo chiedere all’Europa quello che ci spetta, per poi reinvestirlo in una riconversione industriale. Invece oggi molte delle nostre aziende stanno andando in difficoltà perché non sanno dove smaltire i loro rifiuti.
Fratelli d’Italia vuole dare voce alle oltre 6 milioni di imprese iscritte alle Camere di commercio che chiedono di essere lasciate libere, svincolate dai lacci che le costringono a non poter operare: altre vie per noi non esistono”.
Lo ha dichiarato Riccardo Zucconi, deputato di Fratelli d’Italia nell’intervento nell’Aula della Camera durante l’esame del Documento di Economia e Finanza.
