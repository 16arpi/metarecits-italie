Riforme, Meloni: Giovani sempre più marginali, no all&#8217;emendamento su&#8230;

…EQUITA’ GENERAZIONALE. “Il più giovane presidente del Consiglio della storia d’Italia ha tradito i giovani”. È quanto afferma la presidente di Fratelli d’Italia-Alleanza nazionale Giorgia Meloni commentando l’inammissibilità dichiarata in aula…

…dal  relatore Francesco Paolo Sisto all’emendamento sull’introduzione del principio di equità generazionale in Costituzione.
“Avevamo la possibilità di inserire all’articolo 31 della nostra Carta – ha spiegato Meloni – il valore costitutivo della  partecipazione giovanile alla vita politica, economica e sociale dell’Italia, ispirato  al principio dell’equità tra generazioni. Una battaglia nella quale abbiamo sempre creduto affinché le leggi italiane, soprattutto quelle economiche e previdenziali, fossero orientate all’inclusione delle nuove generazioni.  La loro esclusione è la causa delle profonde disparità esistenti tra padri e figli soprattutto nel sistema pensionistico”.
“Ma questa  maggioranza pseudo-riformista, con Forza Italia alleata del Pd nella distruzione dello Stato italiano- ha concluso Meloni- ha impedito che questa rivoluzione generazionale vedesse la luce,  negando così ai giovani la possibilità di diventare il perno delle politiche pubbliche”.
