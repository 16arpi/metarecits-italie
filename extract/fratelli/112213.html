Albano Laziale, Silvestroni: Battaglia vinta per il territorio. Da oggi al via lavori per campo calcetto al Liceo Foscolo

“Un’altra battaglia vinta per il territorio. Da oggi hanno avuto inizio i lavori per la realizzazione del nuovo campo da calcetto del Liceo Ugo Foscolo di Albano. Un impegno preso da tempo per dare spazi e opportunità ai nostri ragazzi che finalmente vede la luce. E’ infatti di settembre 2017 l’emendamento a mia firma al bilancio di previsione della Città Metropolitana che impegnava l’ente ad un investimento di 490.000,00 euro per quest’opera. Abbiamo dovuto aspettare più di un anno, ma ce l’abbiamo fatta. Investire nello sport significa investire sui giovani e sul nostro futuro. Sono lieto di aver dato un contributo in questa direzione”.
Lo ha dichiarato in una nota il deputato e consigliere metropolitano di Fratelli d’Italia, Marco Silvestroni.
