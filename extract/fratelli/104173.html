Libia, Meloni: Deludente risposta Alfano su blocco navale, Governo non farà nulla per fermare invasione Italia

«Fratelli d’Italia ha fatto oggi al Governo una domanda chiara: vuoi fermare o no l’invasione dell’Italia e dell’Europa con un blocco navale al largo della Libia? Deludente la risposta del ministro degli Esteri Alfano alla Camera: “Non dipende solo da noi”, “ci vuole il consenso delle istituzioni libiche”, “serve il voto del Consiglio di sicurezza dell’Onu”. Il messaggio è chiaro: gli scafisti, i sostenitori dell’immigrazione incontrollata e le cooperative che lucrano sul business dell’accoglienza possono stare tranquilli perché il Governo non farà nulla per fermare i flussi migratori e impedire che l’Italia diventi il campo profughi d’Europa».
Lo scrive su Facebook il presidente di Fratelli d’Italia, Giorgia Meloni.
