Ciampino, Silvestroni: Squallido strumentalizzare il 25 Novembre per propaganda

“La giornata internazionale contro la violenza sulle donne dovrebbe rappresentare un momento di riflessione e unione di tutte le forze per contrastare un fenomeno deprecabile e gravissimo che riguarda ciascuno di noi. In tal senso qualunque iniziativa venga messa in campo è apprezzabile e valida e vogliamo ringraziare il comune di Ciampino per aver voluto rispondere all’appello di mobilitazione che ho lanciato proprio pochi giorni fa. Stupisce invece vedere come le opposizioni piuttosto che contribuire con proposte costruttive ritengano di strumentalizzare l’evento organizzato dalla giunta ballico per fare sterile polemica e magari sperare di ritagliarsi un minuto di visibilità” lo dichiara in una nota il deputato e Presidente provinciale romano di Fratelli d’Italia Marco Silvestroni.

