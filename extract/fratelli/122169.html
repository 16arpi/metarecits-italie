Mattarella, Rampelli: Ultimo anno al Quirinale, auguri per questi difficili mesi

“Al netto delle valutazioni sul suo messaggio, quello che si apre è l’ultimo anno di mandato per il presidente Mattarella. Per questo il suo discorso si è arricchito di una prospettiva e di  un pathos diversi. Un ciclo si sta chiudendo in una dei momenti più drammatici della storia dell’Italia repubblicana, combinazione che rende il suo saluto gravido di significati e auspici che non si possono non condividere. Mi auguro che il governo che guida in questa fase la nazione sappia riscattarsi mostrandosi finalmente all’altezza del compito, rispondendo agli appelli del presidente della Repubblica e degli italiani tutti. Insieme all’apprezzamento per aver ricordato il lavoro di chi è in prima linea nel contrasto al Covid, comprese le forze dell’ordine, rivolgo un saluto riconoscente alle forze armate, protagoniste in Italia e nel mondo di missioni delicate dalle quali dipendono il prestigio della nazione e la sicurezza dei cittadini”. 
È quanto dichiara il vicepresidente della Camera dei deputati Fabio Rampelli di Fratelli d’Italia.
