Camera, Foti: rinvio mozioni transizione ecologica è Caporetto

“La politica del rinvio sulle mozioni per la Transizione Ecologica sarà una Caporetto. Fratelli d’Italia è sempre stata per Vittorio Veneto e, anche in questa occasione, vota contro. L’inflazione causata dall’aumento delle tariffe di gas e luce diventerà esponenziale in Italia e in tutta Europa. Non bastano le rassicurazioni del Governo che annuncia risorse del Pnrr destinate a calmierare i prezzi, ma serve che il Parlamento indichi la propria linea sulla politica di transizione ecologica nazionale. Un argomento che chiaramente porterà all’ennesima spaccatura di questa maggioranza sgangherata, che sul nucleare ha dimostrato di non avere una posizione univoca, e che obbligherà ad un confronto geopolitico che vede l’Europa vittima dei ricatti della Cina e della Russia”.
Così in Aula il vicepresidente vicario del gruppo di Fratelli d’Italia alla Camera, Tommaso Foti.
