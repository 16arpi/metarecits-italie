Whirlpool, Rizzetto: Vicenda che squalifica l&#8217;allora ministro Di Maio

Governo tuteli lavoratori

“La grave vicenda che coinvolge la Whirlpool squalifica quanto fatto dall’allora Ministro dello Sviluppo economico, Luigi Di Maio, che non ha monitorato l’attuazione dell’accordo siglato nel 2018 con una società che si è dimostrata sin dall’inizio non affidabile. Adesso l’obiettivo prioritario è quello di tutelare i più di 400 lavoratori coinvolti. Ho presentato una risoluzione in commissione Lavoro alla Camera per impegnare il governo Conte bis ad istituire uno specifico tavolo negoziale tra le parti sociali e la proprietà aziendale per salvaguardare gli attuali livelli occupazionali dello stabilimento Whirlpool di Napoli, anche nel caso dovesse realizzarsi l’annunciata riconversione del sito”.
E’ quanto dichiara in una nota il deputato Walter Rizzetto, capogruppo della Commissione Lavoro per Fratelli d’Italia.
