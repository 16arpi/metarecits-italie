Green pass, Berrino: finalmente addio al regime delle restrizioni

“Ieri in Senato il governo Meloni ha ancora una volta dimostrato che le promesse in campagna elettorale per noi di Fratelli d’Italia rappresentano un dovere verso i cittadini che ci hanno dato fiducia. Infatti, con il voto degli emendamenti sulle misure di contrasto alla diffusione del Covid, l’Italia può finalmente dire addio al regime delle restrizioni che tristemente ha caratterizzato l’epoca di Roberto Speranza ministro della Salute. Grazie a noi gli italiani potranno d’ora in poi visitare i propri cari in strutture residenziali, socio-assistenziali, socio-sanitarie e negli hospice, nonché nei reparti di degenza degli ospedali senza dover mostrare il Green Pass. Inoltre, alla luce della minore aggressività del virus, viene ridotto a cinque giorni il periodo di autosorveglianza per i contatti stretti di soggetti positivi al Covid. Viva la libertà dei cittadini, viva la coerenza di Fratelli d’Italia”.
Lo ha dichiarato il senatore di Fratelli d’Italia Gianni Berrino.
