Covid: riconosce vaccino Sputnik per salvare turismo italiano

“Le dichiarazioni di Bernabò Bocca, presidente di Federalberghi, sullo stato di salute del turismo destano molta preoccupazione. Le grandi città d’arte, che nel 2019 rappresentavano un quinto delle presenze turistiche registrate in Italia, hanno subito un crollo del 71% nel 2021. Questi numeri mettono a rischio ben 500 mila lavoratori e le loro famiglie. Fratelli d’Italia ha chiesto al governo di riconoscere il vaccino Sputnik come siero idoneo al rilascio del Green Pass, certificato necessario per circolare nel nostro Paese. Al momento, questo limite normativo impedisce l’arrivo di turisti provenienti dalla Russia e da ben 80 Paesi. Sul tema, abbiamo presentato un’interrogazione parlamentare al ministro Speranza e depositato un odg, approvato dalla Camera. Auspichiamo che il governo dia seguito alle nostre istanze e si attivi quanto prima per risolvere questa situazione irricevibile”,
Lo dichiarano in una nota Lucia Albano e Riccardo Zucconi, deputati di Fratelli d’Italia.
