Coronavirus, Meloni: Da FdI appello a Governo per far ripartire imprese nei territori colpiti, serve piano strategico per mettere in sicurezza luogi di lavoro

«Fratelli d’Italia lancia un appello al Governo: metta in campo un piano strategico che consenta alle imprese che si trovano nei territori colpiti dal coronavirus di tornare gradualmente alla normalità e riprendere l’attività. Facciamo nostre le tante proposte che arrivano dal mondo produttivo per permettere alle aziende di ripartire e scongiurare che i danni economici dell’emergenza sanitaria siano ancora più pesanti. Sono tante le misure che si possono mettere in campo per mettere in sicurezza i luoghi di lavoro, da una buona e corretta informazione alla possibilità di mettere per decreto a disposizione delle imprese strumenti di igiene e prodotti di sanificazione a prezzi stabiliti, fino alla collaborazione con i medici competenti. Far ripartire l’Italia è la nostra priorità e Fratelli d’Italia è pronta a fare la sua parte».
È quanto dichiara il presidente di Fratelli d’Italia, Giorgia Meloni.

