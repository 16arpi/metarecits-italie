Strage Capaci, Delmastro: non disperdere il lascito di Falcone

“Onorato di portare, al fianco del Ministro Piantedosi ed in occasione del 31esimo anniversario della strage di Capaci, il deferente omaggio del Ministero della Giustizia alla memoria delle vittime della violenza mafiosa alla stele di Falcone a Capaci.
È necessario onorare ogni giorno Giovanni Falcone, straordinario servitore dello Stato, di sua moglie Francesca Morvillo e degli agenti della scorta, Antonio Montinaro, Vito Schifani e Rocco Dicillo.
Onorare i nostri eroi antimafia significa soprattutto non disperdere il lascito di Giovanni Falcone nel contrasto alla criminalità organizzata.
Non arretreremo mai, difendendo gli istituti del c.d. carcere duro e dell’ergastolo ostativo nel contrasto frontale alla criminalità organizzata.”

È quanto dichiara in una nota Andrea Delmastro delle Vedove, Sottosegretario di Stato alla Giustizia e Deputato di Fratelli d’Italia
