Immigrazione, Deidda: Nuovi sbarchi nel Sulcis, Minniti e Pd non hanno perso la sfida coi tg, ma con l&#8217;emergenza

“Nella notte sono sbarcati nuovi clandestini in Sardegna: 24 persone – tutti maschi di nazionalità algerina – sono arrivati nel Sulcis: altro che guerra contro l’informazione, il ministro Minniti e il Pd hanno perso la sfida all’emergenza dell’immigrazione” è quanto ha dichiarato il deputato di Fratelli d’Italia, Salvatore Deidda.
“Minniti – ha proseguito – ieri ha dichiarato di aver perso lo scontro con l’informazione perché nei sottopancia dei telegiornali si è continuato a scrivere di emergenza immigrazione. I giornalisti si sono semplicemente limitati a riportare le notizie e il suo fallimento non è certo dovuto al titolo dei giornali, ma al fatto che gli sbarchi sono continuati e continuano tuttora, così come continua l’enorme e vergognoso business”.
“Sono aumentati gli immigrati nelle nostre carceri – ha concluso Deidda – sono aumentate le baraccopoli di immigrati “fantasmi” e come è successo stanotte sono ripresi gli sbarchi provenienti dall’Algeria di persone che cercano solo un foglio di espulsione per poi scomparire nel resto d’Italia”.
