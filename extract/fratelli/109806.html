Autotrasporti, FdI: Convocare subito un tavolo tecnico su criticità settore

“Le imprese di autotrasporto subiranno ulteriori danni  con i nuovi criteri per le  agevolazioni fiscali fissati dal MEF. Perderanno competitività rispetto ai loro competitor europei. Le risposte date dal sottosegretario Michele Dall’Orco alla nostra interrogazione presentata in commissione Trasporti della Camera sono del tutto insufficienti per affrontare le criticità  e non rassicurano gli autotrasportatori italiani. Si convochi al più presto un tavolo tecnico anche per scongiurare il blocco preannunciato dagli autotrasportatori che potrebbe causare disagi per la circolazione e sicurezza stradale”.
È quanto hanno dichiarato i deputati di Fratelli d’Italia Mauro Rotelli e Carlo Fidanza.
