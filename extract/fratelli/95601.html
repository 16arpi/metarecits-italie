Cirielli: Rispetto e fiducia nella Magistratura

«Ho ricevuto un avviso di garanzia, nel senso più tecnico del termine, emesso dalla Procura di Salerno, allo scopo di essere sentito in merito ad un’indagine relativa al tesseramento del PdL nel 2011, in relazione al mio ruolo di ex presidente della Provincia.
  
In particolare sono chiamato a chiarire l’iter procedurale di una delibera di Giunta provinciale approvata mentre ne ero alla guida. Nonostante sia dispiaciuto per questa vicenda sono con la coscienza a posto perché convinto di aver rispettato le leggi e le procedure e di non aver commesso alcun reato. Nel ribadire rispetto e fiducia nella Magistratura, darò piena collaborazione fornendo tutte le spiegazioni e i chiarimenti necessari all’indagine». 
È quanto dichiara Edmondo Cirielli, deputato di Fratelli d’Italia. 
Roma, 1 agosto 2013
