Giornata Made in Italy: guardiamo a futuro con consapevolezza di quello che abbiamo

“Oggi nella Giornata Nazionale del Made in Italy e’ fondamentale acquistare maggiore consapevolezza di quello che abbiamo. Dobbiamo difendere i nostri prodotti, sapere che rappresentano un’eccellenza in termini di qualità, che deve essere riconoscibile alle persone che acquistano”.
Così il ministro dell’Agricoltura, della Sovranità alimentare e delle Foreste, a Vinitaly a margine di un evento Coldiretti, in occasione della Giornata del Made in Italy.
“Proteggere il valore aggiunto che ha il Made in Italy è un dovere per garantire un processo culturale che metta tutti nella condizione di guardare all’Italia come esempio. Quest’anno abbiamo voluto dimostrare come la storia della nostra agricoltura, in questo caso del vino, sia radicata nei millenni e ce la portiamo fino ad oggi, guardando al futuro”, ha continuato il ministro. “Proprio per questo, in occasione di questa Giornata del Made in Italy premierò il nostro futuro, che sono i ragazzi delle scuole degli Istituti Agrari, dove si formano gli agricoltori di domani, quelli che conoscono la tecnologia, la capacità di ricerca, il valore aggiunto di ogni modello produttivo. Devono sapere che questo Governo Meloni gli è vicino per garantire loro il giusto reddito”, ha concluso il ministro Lollobrigida.
“Il made in Italy rappresenta il terzo marchio più famoso al mondo dopo Coca Cola e Visa, sinonimo di autenticità e identità, vanto della nostra Italia in tutto il mondo. L’orgoglio del made in Italy risiede nella sua capacità di superare i confini nazionali attraverso la moda, il design, la cucina, l’artigianato e tanto altro ancora. Ogni prodotto made in Italy porta con sé un’etichetta di qualità, un’impronta di stile e un pezzo di storia”.
Aggiunge il senatore di Fratelli d’Italia Marco Scurria
