Bollette, Meloni: Governo Draghi non ignori allarme lanciato da Cna, Fdi al fianco Pmi italiane

“Dal discorso del presidente della Cna Daniele Vaccarino, all’assemblea annuale, proposte sul taglio delle tasse, sburocratizzazione, semplificazione per l’accesso al credito: temi che ci uniscono. Il governo Draghi non lasci cadere nel vuoto le richieste che arrivano oggi dal mondo dell’artigianato e delle piccole e medie imprese. Così come non deve ignorare l’allarme lanciato sui rincari delle bollette energetiche che rischiano di spegnere le Pmi italiane. Fratelli d’Italia è in prima fila al loro fianco in queste battaglie”.
Lo dichiara il presidente di Fratelli d’Italia Giorgia Meloni, presente oggi a Roma all’inaugurazione dell’assemblea annuale della Cna.
