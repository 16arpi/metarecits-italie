Scuola. Iannone: Fioramonti bullo da pc si dimetta da ministro

“Fioramonti si dimetta e lo faccia subito. E’ inaccettabile che un bullo da pc, un leone da tastiera sia ministro dell’Istruzione. Lui che dovrebbe dare l’esempio a studenti, guidare il mondo della scuola, che da tempo è attento attraverso campagne di sensibilizzazione a contrastare il fenomeno degli hater, non può rimanere un minuto di più al ministero. A Daniela Santanchè va tutta la mia solidarietà e mi auguro che stavolta dinanzi a parole talmente offensive il mondo della politica non si divida e condanni tanto odio”. Lo dichiara il senatore di Fratelli d’Italia, Antonio Iannone, capogruppo in Commissione Istruzione.
