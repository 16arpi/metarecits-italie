Def, Meloni: Su flat tax speriamo che Salvini abbia parlato &#8220;in vino veritas&#8221;

«Ho sentito qui al Vinitaly Salvini annunciare che nel Def ci sarà la flat tax. Speriamo che abbia parlato “in vino veritas” perché due settimane fa la maggioranza ha bocciato la mozione di Fratelli d’Italia per introdurre la flat tax e dire no allo split payment e alla fatturazione elettronica, che impatta in particolare sulle piccole imprese. Su questi temi continueremo a dare battaglia e ne parleremo il 13 e il 14 aprile alla nostra conferenza programmatica a Torino, città simbolo di quell’Italia che chiede più sviluppo, infrastrutture, crescita e uno Stato che creda nelle sue imprese».
Lo ha detto arrivando al Vinitaly a Verona il presidente di Fratelli d’Italia, Giorgia Meloni.
