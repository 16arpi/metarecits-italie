Ue, Fidanza: Incomprensibile voto contrario Lega su nostra risoluzione. Ala buonista 5 stelle ha cambiato leghista

“Il voto contrario della Lega alla risoluzione di Fratelli d’Italia è francamente incomprensibile. Nel dare atto al governo dei passi avanti compiuti sul terreno dell’immigrazione, abbiamo proposto l’attuazione del blocco navale al largo delle coste libiche e l’istituzione di un fondo europeo per rimpatriare con i soldi dell’Ue 600mila clandestini che la sinistra ha fatto entrare in Italia. Due impegni contenuti a chiare lettere nel programma elettorale che come centrodestra abbiamo presentato agli italiani il 4 marzo. La maggioranza dice che questo è il governo del cambiamento, la sinistra che è un governo a trazione leghista: di fatto alla prima prova parlamentare sull’immigrazione l’influenza dell’ala buonista dei 5 stelle ha causato il “cambiamento del leghista”.
Lo dichiara Carlo Fidanza, deputato di Fratelli d’Italia.
