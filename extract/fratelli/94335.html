Varchi (FDI), mi vergogno di stare nel PDL

Palermo, 15 gen.- (Adnkronos) – Avevo da tempo una certa insofferenza nel continuare a stare nel Pdl, nonostante avessi una posizione di comodo come vicedirigente di Giovane Italia. ma cominciavo a non sentirmi piu’ bene in quel partito. Dovevo quasi vergognarmi di stare nel Pdl e dovermi giustificare per qualcuno o qualcosa…. Lo ha detto Carolina Varchi, ex Pdl che ha aderito al nuovo partito Fratelli d’Italia.
  
 
Non abbiamo perso le amministrative di Palermo prima e le regionali della Sicilia dopo – dice ancora – perche’ la Sicilia non e’ piu’ di centrodestra ma perche la proposta politica che abbiamo presentato non era all’altezza delle aspettative. E alle regionali abbiamo pagato una eccessiva litigiosità. E aggiunge: La proposta politica del Pdl non viene piu’ apprezzata dall’elettorato del centrodestra – aggiunge – ci sono tante persone per bene che non vogliono vergognarsi di appartenere a un partito. Ecco perche’ ho aderito a Fratelli d’Italia.
Carolina Varchi e’ candidata alla Camera, al secondo posto nella Sicilia occidentale. (Ter/Opr/Adnkronos)
