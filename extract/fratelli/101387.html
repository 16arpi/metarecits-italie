Comunali, Donzelli: FdI per primarie a Bologna e in principali città

«A Bologna il più autorevole esponente di Forza Italia, Galeazzo Bignami, propone le primarie per il sindaco della città. A nome dell’esecutivo nazionale di Fratelli d’Italia, posso affermare che siamo pronti ad accogliere questa proposta e a sostenere la sua candidatura, visto che conosciamo le sue qualità. È noto che FdI, non solo a Bologna ma nelle altre principali città, vorrebbe che la coalizione di centrodestra accettasse di scegliere i candidati attraverso le primarie. E questo strumento potrebbe servire anche a Milano per rafforzare la candidatura di Parisi».
Lo dichiara Giovanni Donzelli, coordinatore dell’esecutivo nazionale di Fratelli d’Italia.
