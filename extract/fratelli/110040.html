Dl Ministeri, Lollobrigida: Si a Ministero turismo e made in Italy. Centrodestra voti nostro emendamento

“L’istituzione del Dipartimento del Turismo presso il ministero delle Politiche Agricole è stato un primo importante passo. Ora però, occorre fare di più. Occorre istituire un ministero del Turismo e del Made in Italy che sia autonomo e dotato di portafoglio, così come previsto anche dal programma di centrodestra. FDI ritiene che l’Italia sia una Nazione che può e deve fare del turismo e del made in Italy, il volano della propria economia e per questa ragione ha presentato un emendamento al dl Ministeri per la istituzione di un ministero ad hoc e sul quale ci auguriamo possa convergere tutto il centrodestra”.
Lo dichiara Francesco Lollobrigida, capogruppo alla Camera di Fratelli d’Italia.
