Dl lavoro, Meloni: Mentre maggioranza litiga su provvedimento di facciata, eurostat certifica fallimento politiche commissione Ue

«Mentre la maggioranza di governo litiga sul decreto lavoro, l’Eurostat certifica l’ennesimo fallimento della politica economica della Commissione Europea.
  
 Il debito pubblico della zona euro sale al suo massimo storico e l’Italia, nonostante abbia eseguito alla lettera con gli ultimi tre governi tutti i diktat della Ue e della Bce, ha visto peggiorare tutti i suoi dati macroeconomici. Il debito pubblico italiano, che con il governo di centrodestra era al 120%, oggi sale al 132,6% e la nostra economia è ormai al collasso. Se davvero il governo Renzi vuole portare l’Italia fuori dalla crisi, abbia il coraggio di mettere in discussione lo status quo in Europa, l’euro e i trattati che strozzano la nostra economia e non perda altro tempo prezioso con provvedimenti di facciata che non risolvono concretamente i problemi della Nazione». 
È quanto dichiara il presidente di Fratelli d’Italia-Alleanza Nazionale, Giorgia Meloni.
Roma, 23 aprile 2014
