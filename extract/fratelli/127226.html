Difesa, Deidda: Vicini a revisione Legge 244 e reclutamento. Serve completare iter. Nostri militari lo meritano. 

“Ci siamo quasi. Stiamo allentando finalmente  il laccio che strozza le nostre Forze Armate con i tagli e i limiti della Legge 244 del 2012.  Era ed è il nostro obbiettivo primario e su cui abbiamo insistito dal primo giorno, depositando emendamenti seguiti dalla proposta di legge, a mia e nostra firma,  che oggi costituisce parte principale del testo unico approvato dalla commissione Difesa” dichiara Salvatore Deidda, capogruppo Fdi in Commissione Difesa e responsabile nazionale del Dipartimento
“Nessun cambiamento o riforma poteva essere fatta con quei limiti. All’inizio c’era scetticismo ma come Fdi abbiamo insistito  trovando il conforto di tutti i commissari dei gruppi, in primis del Presidente della Commissione Rizzo, i relatori Ferrari e Aresta,  riuscendo parallelamente a lavorare sulla riforma del reclutamento nelle Forze Armate con l’obbiettivo di mettere fine o quanto meno limitare il precariato nelle stesse. Un testo che vede il contributo di tutte le forze politiche, una collaborazione tra Commissione e Ministero della Difesa importante e di grande responsabilità. 
Manca ancora qualche passaggio per l’approvazione definitiva in Commissione e poi il passaggio in Aula e la corsa al Senato. Non possiamo perdere l’occasione storica di dare ossigeno alle nostre Forze Armate” conclude Deidda 

