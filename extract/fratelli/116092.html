Turismo, Meloni: Da FdI messaggio chiaro a Governo aumento IVA su settore ricezione sarebbe osceno

«Il Governo Conte bis, che nasceva per impedire l’aumento dell’IVA, parla adesso di ‘rimodulazione’ ovvero dell’aumento dell’Iva su alcuni beni e settori. Tra questi circola anche l’ipotesi dell’aumento dell’Iva sul settore della ricezione e dunque sul settore turistico. Dalla seconda edizione degli Stati generali del Turismo organizzata da Fratelli d’Italia, arriva al Governo un messaggio chiaro: un simile provvedimento sarebbe scandaloso e osceno, per una Nazione che invece sul turismo, sulla sua bellezza, sul suo marchio può davvero costruire la sua ricchezza».
Così il presidente di Fratelli d’Italia in un video messaggio agli Stati Generali del Turismo organizzati dal partito, in corso oggi a Catania presso Palazzo Platamone.
