Referendum: Domenica 27 novembre a Roma seconda tappa del &#8220;tour della sovranità&#8221; con Giorgia Meloni


Dopo il grande successo della manifestazione di Genova il “Tour della Sovranità”, organizzato da Fratelli d’Italia e dal comitato referendario “No, grazie” arriva a Roma. L’appuntamento è per domenica 27 novembre, a partire dalle ore 10, presso l’Auditorium del Massimo all’Eur (via M. Massimo 1). Oltre al leader di FdI, Giorgia Meloni, saranno presenti Matteo Salvini, Giovanni Toti e i sindaci e amministratori locali che hanno aderito all’iniziativa a sostegno del no al referendum confermativo del 4 dicembre sulla riforma costituzionale del Governo Renzi. Previste nel corso dell’iniziativa anche le testimonianze degli esponenti della società civile che vota no.
 


