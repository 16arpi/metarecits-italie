Coronavirus, Trancassini: Serve approccio diverso per piccole e medie imprese

FDI a ministro Gualtieri: Covid -19 partita da giocare tutti insieme 

“Il gruppo di Fratelli d’Italia aveva chiesto una maggiore disponibilità del ministro Gualtieri per questa audizione che può essere considerata come una vera e propria finanziaria. Per cominciare avevamo chiesto provvedimenti per un ammontare di 30 miliardi di euro mentre il governo ne ha previsti solo 7. E se questa è la cura che propone allora si vede che il governo non ha ben chiaro quale sia la malattia che attanaglia l’Italia. Abbiamo bisogno di maggiore liquidità per le imprese e di eliminare i pagamenti soprattutto per quelle più in difficoltà. Serve un approccio diverso verso la piccola e media impresa, il commerciante, l’artigiano, l’agricoltore perché solo se ripartono loro ripartirà l’Italia. Dal governo i cittadini si aspettano norme chiare, certe, semplici e tempestive e ci auguriamo che nel decreto di aprile ci possa essere maggiore condivisione perché quella del Covid-19 e delle sue conseguenze sanitarie ed economiche è una partita che dobbiamo giocare tutti insieme”.
Cosi Paolo Trancassini, deputato di Fratelli d’Italia intervenendo all’audizione del ministro Gualtieri.
