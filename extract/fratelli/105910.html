Facebook, Cirielli: Insensato blocco video Atreju, social straniero viola Costituzione e nostra sovranità

“Facebook blocca il video di Giorgia Meloni per la promozione della tre giorni di Atreju perché lo reputa volgare e offensivo. Siamo all’assurdità. È di una gravità inaudita che si impedisca ad una parlamentare leader di un Partito che rappresenta milioni di italiani di utilizzare il social network che si professa strumento di libertà per un messaggio pacifico. Dovrebbe essere chiaro a questa azienda che se opera nella nostra Nazione deve rispettarne le leggi, e innanzitutto la Costituzione, altrimenti viola gravemente la nostra sovranità. Inoltre c’è qualcosa che non funziona come dovrebbe se Facebook non riesce a distinguere cosa sia veramente volgare e violento. Si faccia chiarezza in Parlamento”. È quanto dichiara Edmondo Cirielli, deputato di Fratelli d’Italia-Alleanza Nazionale.
