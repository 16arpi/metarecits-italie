Ludopatia, Bellucci: Addio a padre Rastrelli, grande suo impegno contro usura

“Ci addolora la morte di padre Massimo Rastrelli, grande protagonista della lotta all’usura, un impegno importante al servizio delle famiglie indebitate e strozzate dai debiti di gioco. E’ stato peraltro uno degli artefici della Fondazione Antiusura, che nei 27 anni di storia ha sensibilizzato il legislatore alla predisposizione della norma 108/96. L’insegnamento e la tenacia di padre Rastrelli sui temi dell’usura è in linea con l’impegno di Fratelli d’Italia. In questo senso abbiamo già avviato un lavoro sul territorio aderendo all’appello di ‘Mettiamoci in gioco’, importante associazione costituita da un’insieme di realtà Pubbliche e del Terzo Settore tra le più rappresentative in Italia, che si occupa di tutelare le tematiche che riguardano la famiglia, gli anziani e i giovani per quanto concerne il gioco d’azzardo. Con la vittoria del centrodestra alle prossime elezioni politiche, avvieremo un’azione di contrasto al gioco d’azzardo, una nuova regolamentazione che preveda anche il divieto di pubblicità, oltre all’introduzione della ‘tessera del giocatore’ – novità assoluta – così da garantire la legalità e la limitazione della spesa, a cui si aggiungerà l’inserimento del marchio di qualità per gli esercizi no slot”.
È quanto dichiara in una nota Maria Teresa Bellucci candidata di Fratelli d’Italia alla Camera dei Deputati.
