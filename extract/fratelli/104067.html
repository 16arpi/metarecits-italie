Migranti, Meloni: Fare chiarezza su attività ong nel mediterraneo, FdI presenterà interrogazione urgente al lavoro

«Dopo la denuncia di Frontex, anche la Polizia di Stato e le Procure di Catania e Palermo vogliono vederci chiaro sull’attività delle Ong che operano nel Mediterraneo e che con 14 navi effettuano numerosissime e sospette “operazioni di salvataggio” dei barconi che trasportano clandestini verso l’Italia. Il dubbio degli inquirenti è che dietro ci sia un inquietante accordo tra gli scafisti libici e queste Ong. Fratelli d’Italia presenterà nelle prossime ore un’interrogazione urgente al Governo per fare chiarezza su questo scandalo e impedire da subito a queste organizzazioni di continuare la loro attività che, da quanto sta emergendo, configurerebbe l’ipotesi di favoreggiamento dell’immigrazione clandestina e di complicità con i mercanti di morte».
Lo scrive su Facebook il presidente di Fratelli d’Italia, Giorgia Meloni.
