Referendum, Rampelli: Renzogan ovunque, altro che conflitto d&#8217;interessi.

ANNUNCERÀ A RETI UNIFICATE LA CONSEGNA A DOMICILIO DI UN PANETTONE. “Ieri il rinnovo dei contratti e l’aumento di 85 euro agli statali. Oggi, a poche ore dal voto, miracolosamente l’Istat promuove all’1% il Pil e fa diminuire la disoccupazione giovanile. Renzogan, che aveva già deciso l’abolizione di Equitalia, dato 500 euro a ogni diciottenne e proposto di nuovo la costruzione del Ponte sullo Stretto di Messina, dichiara a Sky la diminuzione del debito pubblico. Ci aspettiamo da un momento all’altro il dimezzamento delle tasse e la consegna a domicilio di un panettone e un pandoro per le imminenti festività natalizie. Circondato da yes man nessuno riesce a dirgli che ha oltrepassato di gran lunga il senso del ridicolo”.
È quanto dichiara il capogruppo di Fratelli d’Italia-Alleanza nazionale Fabio Rampelli.
