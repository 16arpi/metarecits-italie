Tav. Urso: La Lega ostaggio di Toninelli

“Stupisce la ritirata della Lega che rinuncia a presentare l’emendamento si tav, già più volte annunciato, soprattutto a fronte del plebiscito in Piemonte e nel resto d’Italia. Toninelli tiene in ostaggio le infrastrutture e con esse la crescita della Nazione”.
È quanto dichiarato in aula dal senatore di Fratelli d’Italia Adolfo Urso intervenuto per denunciare la paralisi del Governo che si riverbera anche sui provvedimenti tanto strombazzati come decisivi, quale lo sblocca cantieri al Senato e il decreto Crescita alla Camera.

“Sono passati già 3 mesi dai primi annunci e ancora attendiamo che il Governo scelga come andare avanti. Nel frattempo il Paese è totalmente bloccato” conclude il senatore Urso.
