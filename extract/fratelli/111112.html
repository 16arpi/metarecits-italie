Migranti, Rampelli: Macron respinge minorenni? Da Francia ospitalità a intermittenza

“Sarebbe gravissimo se fossero confermate le fonti del Viminale circa il riaccompagnamento in Italia, avvenuto il 18 ottobre scorso, da parte delle autorità francesi di alcuni minorenni. Dopo i due casi di sconfinamento denunciati nelle ultime settimane a Claviere, il buonista Macron sembra scivolare, stavolta ben più squallidamente, sul respingimento di minorenni. E’ strano il funzionamento del sistema di accoglienza in Francia: se a dover ospitare gli immigrati sono i francesi si possono respingere anche i bambini, ma se ad accogliere deve essere l’Italia ecco che sulle nostre coste ci sono gli unici porti sicuri del Mediterraneo. Un fulgido esempio di ospitalità a intermittenza”.
E’ quanto dichiara in una nota Fabio Rampelli, vicepresidente della Camera e deputato di Fdi.
