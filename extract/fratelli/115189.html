Bibbiano. Ciriani: Solidarietà FdI Senato a Meloni su attacco twitter

“Esprimo la solidarietà e la vicinanza di tutto il gruppo parlamentare di Fratelli d’Italia al Senato alla nostra presidente Giorgia Meloni per il vile attacco via twitter dall’ennesimo leone da tastiera di sinistra e ‘antifascista’. Questi campioni della democrazia anzichè vergognarsi per le gravi responsabilità della sinistra che stanno emergendo dall’inchiesta ‘Angeli e Demoni’, usano questa triste vicenda per attaccare la nostra leader e quel che è peggio coinvolgendone la figlia. Un comportamento squallido e inqualificabile. Da giorni Giorgia Meloni è sotto attacco, perchè ha il coraggio di puntare il dito contro la doppiezza morale di sinistra e di denunciarne i misfatti. Siamo al suo fianco così come i milioni di italiani che in ogni occasione confermano il loro sostegno”. Lo dichiara il capogruppo di Fratelli d’Italia al Senato, Luca Ciriani.  
