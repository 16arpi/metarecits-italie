Ponte sullo stretto, Totaro: Opera strategica per modernizzare il sud

“Non è possibile rinunciare alle infrastrutture per paura. La costruzione del Ponte sullo Stretto è strategica per riportare il Sud ai livelli del nord d’Italia. bisogna realizzare quanto fu fatto dopo la caduta del Muro di Berlino attraverso il processo di riunificazione della Germania dell’Ovest con quella dell’Est. A fronte delle diverse e contrastanti  affermazioni tra il presidente del Consiglio Renzi e il ministro Delrio, crediamo che su queste cose non si possa fare demagogia né tantomeno prendere in giro gli italiani che vogliono il rilancio del Mezzogiorno”. È quanto ha dichiarato il deputato di Fratelli d’Italia-Alleanza nazionale Achille Totaro in aula durante il question time rivolto al ministro dei Trasporti e delle infrastrutture Graziano Delrio.
