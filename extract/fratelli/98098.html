Laura Marsilio: Marino applichi delibera &#8220;Roma città famiglia&#8221;&#8230;

…e ripristini quoziente familiare su tariffe Ama. «Lo scopo costante di chi amministra deve essere quello di promuovere e sostenere la famiglia e non di perpetrare assurde politiche che la indeboliscono.

È per questo che, con spirito critico ma anche costruttivo, invito il Sindaco Marino ad applicare la delibera “Roma città famiglia” e a dare segnali importanti, a partire dal ripristino del Quoziente Roma sulle tariffe Ama e sulle aperture di nuovi posti di asilo nido e infanzia. Piuttosto che ostinarsi a trascrivere illegalmente i matrimoni gay, dovrebbe spronare il governo nazionale ad imitare l’Ue anche nelle politiche di sostegno alla famiglia, come avviene in Francia o in Germania, e non solo nelle politiche di rigore che stanno mettendo in ginocchio il nostro Paese».
E’ quanto dichiara Laura Marsilio di Fratelli d’Italia, già assessore alle Politiche Educative Scolastiche e alla Famiglia del Comune di Roma durante la precedente amministrazione, intervenuta al “Family Day” in corso presso il Mercatino di Conca d’Oro e promosso da Obiettivo Famiglia Federcasalinghe ed Eurosystems.
