Forza Nuova, Rotelli: da Lamorgese ennesimo giustificazionismo

“Dal ministro Lamorgese abbiamo ascoltato il solito stancante ritornello sulla mancata gestione dell’ordine pubblico che sabato scorso ha portato all’assalto della sede della CGIL. Come nel caso del rave nel Viterbese che si è svolto lo scorso agosto, dove migliaia di persone provenienti da tutta Europa hanno occupato per giorni proprietà private, oggi abbiamo ascoltato dal ministro solo giustificazioni. Il “Question Time” discusso alla Camera certifica che il ministro era perfettamente a conoscenza di quello che sabato scorso si stava preparando e che guarda caso è stato usato contro Fratelli d’Italia”. 
Lo dichiara Mauro Rotelli, deputato di Fratelli d’Italia.
