Infrastrutture, Mollicone: Chiediamo verifiche sia su viadotto Magliana che su ponte Morandi costruito su frana del Tevere

“Chiediamo le necessarie verifiche sul viadotto della Magliana, progettato dall’architetto Romolo Raffaelli, che sul ponte progettato da Morandi e realizzato sulla frana del Tevere, che ha avuto dei cedimenti di materiale dopo l’ultimo terremoto. Il sindaco Raggi farà bene a non sminuire la portata di questo problema, sollecitato anche dall’ingegner Calzone, docente di tecnica delle costruzioni alla Sapienza e allievo di Morandi, il quale ha definito il viadotto della Magliana come una struttura a ‘fine vita’, visto che fu costruito negli anni ’50  e sul quale risulterebbe non esserci nemmeno il collaudo”.
E’ quanto dichiara il deputato di Fratelli d’Italia, Federico Mollicone, componente dell’intergruppo parlamentare Rigenerazione urbana.
