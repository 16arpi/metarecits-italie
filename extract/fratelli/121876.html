Dl sicurezza, Donzelli: Da Conte atteggiamento vigliacco e scorretto (video)

Presidente del Consiglio prenda coraggio e venga in Aula
“Inchiodati davanti al video, ieri sera milioni di italiani speravamo di avere dal presidente del Consiglio informazioni sulle condizioni sanitarie nazionali, su quando poter riabbracciare i propri affetti o quando poter tornare a lavoro. E invece Conte ha parlato di fatti personali, della propria compagna, e ha attaccato le opposizioni in assenza di contraddittorio. Un atteggiamento vigliacco e scorretto e che contravviene allo stato diritto. Conte prenda coraggio e venga in Aula a relazionare sulle vere questioni che interessano gli italiani”.
Così Giovanni Donzelli, deputato di Fratelli d’Italia intervenendo in Aula alla Camera sul decreto Sicurezza.

