Tav, Montaruli: Chiamparino alza polverone per nascondere guai sua maggioranza. Centrodestra unito, Leu e Cerutti vengono a manifestazione

“Chiamparino fa il sostenitore della Tav ma sa benissimo che nella sua maggioranza il governatore del Piemonte ha interi pezzi che sono contrari all’opera. Peraltro, lo stesso governatore uscente avrebbe potuto indire il Referendum mesi fa ma davanti alla proposta di Fratelli d’Italia ha preferito dire un secco no. Chiamparino farebbe più bella figura a guardare in casa propria anziché puntare il dito contro di noi perché se il centrodestra si presenta unito e compatto a favore dell’opera altrettanto non si può dire per la sinistra. Sabato daremo la dimostrazione che il centrodestra piemontese e’ credibile sull’opera e saremo tutti presenti a sostenere con forza il progetto. Dove saranno invece LEU e il suo assessore Cerutti? Verranno? Chiamparino risponda a questa domanda invece di alzare un polverone per nascondere i guai della sua maggioranza”.
