Legge elettorale, Rampelli a Manfredi: Nostre primarie autentiche

«Suggeriamo ai democrat maggiore prudenza nell’usare per il futuro, prossimo e remoto, la parola ‘primarie’. Dopo quello che è successo in via del Nazareno, le primarie declinate dal Pd sono automaticamente collegate a ‘golpe’, ‘complotto’, ‘congiura’ e ‘tradimento’. Le primarie di Fratelli d’Italia che si celebreranno il 21 e il 22 febbraio hanno il sapore dell’autenticità perché vogliono, attraverso una grande mobilitazione popolare, sancire leadership, programmi e simboli.
  
Tutte cose che in casa Pd sono servite solo per pugnalare Letta, defenestrare il presidente del Consiglio, saldare alleanze contronatura e cambiare di fatto simbolo e ragione sociale».
È quanto dichiara il deputato di Fratelli d’Italia, Fabio Rampelli, a commento delle affermazioni del deputato del Pd Massimiliano Manfredi. 
Roma, 19 febbraio 2014
