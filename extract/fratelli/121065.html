Campania. Iannone: Fratelli d&#8217;Italia prima lista a sostegno di Caldoro a depositare in tutte le province

“Fratelli d’Italia ha già depositato le sue liste per le Elezioni Regionali in tutte le province Campane. Eravamo pronti da giorni, un lavoro fatto con passione e grande entusiasmo da parte di candidati, dirigenti e militanti. In tutte le province abbiamo liste forti composte da amministratori, dirigenti di Partito ed espressioni della società civile. Complessivamente i 50 candidati presentano un equilibrio di genere quasi perfetto: 24 donne e 26 uomini che saranno gli alfieri del progetto politico di Giorgia Meloni. Primi a presentare la lista per la coalizione che sostiene il presidente Caldoro e siamo convinti di essere la forza che lo trascinerà alla vittoria liberando la Campania dal fallimento completo di De Luca. Voglio ringraziare i colleghi parlamentari del Partito campano, Cirielli e Petrenga, i vertici nazionali, on. Lollobrigida e on. Donzelli, i 5 Coordinatori Provinciali che con me hanno rinunciato a vacanze ed ogni momento di svago per mettere in campo questa grande squadra.”
Lo dichiara il senatore di Fratelli d’Italia, Antonio Iannone, Commissario Regionale di FdI in Campania.
SCARICA LISTE ELETTORALI
 
