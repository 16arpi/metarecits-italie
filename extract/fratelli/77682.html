Spiagge: dal Pd solo chiacchiere sui balneari

“Curioso come gli esponenti di un partito al governo praticamente in modo ininterrotto da 10 anni si mettano a commentare le iniziative di Fratelli d’Italia a sostegno del settore balneare. FdI già nel 2018 ha presentato nel completo disinteresse del Pd una proposta di legge che dirimeva in modo efficace e serio la questione della direttiva europea in materia di demani marittimi. Non solo: ogni anno le maggioranze di cui hanno fatto parte hanno bocciato ogni ordine del giorno presentato da Fratelli d’Italia per richiamare un intervento definitivo in materia. Capiamo l’imbarazzo dei parlamentari Pd di fronte alla coerenza e al lavoro di FdI, ma continuare a balbettare di soluzioni serie dopo aver eluso per anni ogni aspettativa si commenta da sé. Se si condivide la proposta di Fdi la si voti per uscire da una non più sostenibile incertezza”. 
Lo affermano il capogruppo FdI in commissione attività produttive alla Camera Riccardo Zucconi e il responsabile turismo di Fratelli d’Italia Gianluca Caramanna.

