La Russa: Solerzia comune Roma nel cancellare murales Meloni con bambino di colore in braccio forse disturbava comune

“Trovo davvero strano che il Comune di Roma, che non ripara prontamente le numerose e pericolose buche della città, abbia avuto oggi questa solerzia nel cancellare il murales disegnato a due passi dal Parlamento, raffigurante la leader di Fratelli d’Italia Giorgia Meloni con in braccio un bimbo di colore. Evidentemente, questo murales, che la stessa Giorgia Meloni considera un’opera d’arte, disturbava qualcuno in Comune”.
Lo dichiara Ignazio La Russa, senatore di Fratelli d’Italia.
