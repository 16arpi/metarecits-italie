Grecia, Meloni: Schiaffo a Merkel e a gestione Ue, chi ama l&#8217;Europa stasera si sente un po&#8217; greco


“Quello dei greci è un voto eroico: uno schiaffo all’egoismo di Angela Merkel e alla fallimentare gestione della Unione Europea. I popoli europei cominciano a smascherare la grande menzogna dei tecnocrati di Bruxelles. Diranno che è populismo ma è solo ribellione alla schiavitù e stasera chi ama l’Europa dei popoli e delle Patrie si sente un po’ greco. Saremo tutti greci anche domani, quando bisognerà impedire ai tecnocrati, alla Germania e ai governi fantoccio della Germania di mettere in atto misure per punire il voto di Atene. Un vecchio adagio comunista dice “colpirne 1 per educarne 100″: siamo sicuri che la cupola che governa l’Europa farà carte false per mettere in ginocchio la Grecia e adesso sarà compito di tutti i popoli europei di impedire che questo accada. Intanto mi rivolgo a Renzi: basta inchini alla Merkel, pensa all’Italia e al popolo italiano.  Come abbiamo annunciato nel giorni scorsi chiediamo al governo un decreto legge d’urgenza immediato per consentire per legge di bloccare al livello attuale i tassi di interesse di prestiti e mutui e mettere al riparo dai rischi di un possibile contraccolpo finanziario le famiglie e le imprese italiane”.
E’ quanto dichiara il presidente di Fratelli d’Italia, Giorgia Meloni.
