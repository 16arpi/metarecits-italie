Covid, FdI: Grave la bocciatura nostro emendamento per vaccinazione docenti fuori sede

“È molto grave la bocciatura dell’emendamento di Fratelli d’Italia che proponeva la vaccinazione del personale scolastico fuori sede. Semmai ce ne fosse stato bisogno, è la conferma del totale disinteresse di questa maggioranza verso 20mila docenti che ogni giorno sono in prima linea. Ancora una volta, in perfetta continuità con i precedenti esecutivi, la sicurezza scolastica viene dimenticata”.
Così i deputati di Fratelli d’Italia Carmela Ella Bucalo e Paola Frassinetti, rispettivamente responsabile scuola del dipartimento istruzione di Fdi e vicepresidente commissione Cultura.
