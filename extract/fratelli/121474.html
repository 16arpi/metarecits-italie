Covid, Procaccini: UE si occupa di Rom, LGBTI e porti aperti, ma ignora impatto su cittadini e imprese

 “La Commissione LIBE ha approvato oggi una risoluzione sull’Impatto delle misure restrittive Covid-19 , nella quale si propone di tutelare rom ed LGBTI, identificate quali categorie particolarmente colpite dagli effetti della pandemia, non si capisce perché. Mentre ha respinto  il mio emendamento alla risoluzione con il quale si impegnavano gli Stati a compensare velocemente ed adeguatamente le perdite subite dalle attività economiche più colpite dalle misure restrittive”. E’ quanto afferma l’europarlamentare del gruppo ECR – Fratelli d’Italia, Nicola Procaccini, componente della Commissione LIBE (Libertà civili, giustizia e affari interni).“E’ evidente che il Parlamento europeo continua ad affrontare l’emergenza con i paraocchi della ideologia, senza tenere conto del reale impatto dell’epidemia su cittadini e imprese. La risoluzione, inoltre, ignorando ogni misura di sicurezza, esprime rammarico per la chiusura dei porti del Mediterraneo agli sbarchi di immigrati, ma non considera invece  che anche la difesa delle aziende e del sistema economico, e la capacità dei cittadini e degli Stati di autodeterminarsi, sono diritti fondamentali. Ne’ la UE né tantomeno il governo italiano sembrano tenere in alcuna considerazione questi aspetti, continuando ad affrontare l’emergenza in maniera ideologica, come se il Covid-19 fosse un avversario politico”.
