Pil, Meloni: Italia arranca e fa i conti con zavorra Governi Renzi-Gentiloni

«Pubblicate le previsioni economiche della Commissione Europea: complessivamente a livello UE, l’economia dell’eurozona crescerà nel 2017 “con il suo ritmo più veloce da un decennio” arrivando a un PIL del 2,2%, addirittura 2,4% escludendo il Regno Unito. Purtroppo l’Italia deve fare i conti con la zavorra dei governi Renzi e Gentiloni e arranca ultima in classifica con un desolante +1,5% di crescita del PIL. Un meno 0,9% rispetto alla media europea della quale la sinistra dovrebbe chiedere scusa ma che Renzi ha la faccia tosta di spacciare per un grande successo. Noi di Fratelli d’Italia la vediamo diversamente: l’obiettivo minimo al quale la nostra Nazione deve puntare è quello di avere una crescita almeno pari a quella della media europea».
Lo scrive su Facebook il presidente di Fratelli d’Italia, Giorgia Meloni.
