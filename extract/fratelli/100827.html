Latte, Meloni: FdI sostiene protesta operatori comparto, Governo Renzi difenda produzione italiana


«Una delegazione di Fratelli d’Italia guidata da Carlo Fidanza ha partecipato questa mattina al presidio di Confagricoltura davanti allo stabilimento Lactalis di Corteolona per esprimere solidarietà ai produttori di latte. FdI ha sostenuto fin dall’inizio la loro protesta e le richieste che gli operatori del comparto stanno facendo al Governo Renzi: difesa e valorizzazione del Made in Italy con un marchio per tutelare la filiera, un accordo serio sul prezzo giusto da pagare ai produttori e una politica concreta e rigorosa contro l’invasione di prodotti e latte di scarsa qualità proveniente dall’estero. Il Governo abbia un sussulto di dignità e la smetta di fare gli interessi di qualche grande lobby o multinazionale, perché l’unico interesse da difendere è quello dei nostri allevatori e della nostra produzione nazionale».
Lo scrive su Facebook il presidente di Fratelli d’Italia, Giorgia Meloni.
