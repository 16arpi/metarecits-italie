Trivelle, Meloni: Renzi rispetti gli elettori, per Governo voto italiani è intralcio a giochi di potere

«I milioni di italiani che sono andati a votare al referendum non lo hanno fatto per calcoli politici ma perché vogliono difendere il nostro mare dalle lobby del petrolio amiche del Governo. Renzi si ricordi che fare il Presidente del Consiglio significa rappresentare tutti gli italiani, anche chi la pensa diversamente. Il premier abbia la decenza di rispettare chi si è recato alle urne perché sono sempre più italiani rispetto a quelli che hanno votato lui per andare a Palazzo Chigi. Il Governo ha fatto di tutto per favorire l’astensionismo e non far raggiungere il quorum, perché per Renzi, Alfano e la Boschi il voto degli italiani è solo un intralcio ai loro giochi di potere. Ma faremo sentire forte la nostra voce il 5 giugno alle elezioni amministrative».
È quanto scrive su Facebook il presidente di Fratelli d’Italia, Giorgia Meloni.
