Terremoto, Rampelli: Bocciati tutti gli emendamenti, pessimo segnale

“Bocciati tutti gli emendamenti sul terremoto, anche quelli tratti da ordini del giorno approvati poche settimane fa dal Parlamento.C’è qualcosa che non sta funzionando nel governo se neppure sugli eventi sismici, dove la corsa contro il tempo e contro l’inverno che avanza sembrava condivisa da M5S e Lega, non si trova un solo emendamento su cui far convergere maggioranza e opposizione. Pessimo segnale che penalizzerà ulteriormente cittadini e operatori della dorsale appenninica”.
È quanto dichiara il vicepresidente della Camera dei deputati Fabio Rampelli di Fratelli d’Italia.
