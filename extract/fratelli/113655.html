Europee, Meloni: Candidatura con FdI di Francesco Alberoni ci riempie di orgoglio

“Sono fiera di poter annunciare la presenza del professor Francesco Alberoni nelle liste di Fratelli d’Italia alle elezioni europee. Sociologo, scrittore, professore e rettore: Alberoni è una importantissima personalità della cultura italiana, con la quale avrò l’onore di condividere la guida della lista di FdI alle europee nella circoscrizione Nord Ovest. È una persona che conosce bene l’Italia, le sue grandezze e i suoi limiti, e può rappresentarla al meglio in Europa. La sua presenza nelle nostre liste è motivo di grande orgoglio e dimostra anche il lavoro importante che Fratelli d’Italia ha fatto in questi anni nel campo della cultura”.
Lo ha detto a Milano il presidente di Fratelli d’Italia, Giorgia Meloni, a margine della conferenza stampa di presentazione della candidatura alle europee nelle liste di FdI del professor Francesco Alberoni.
