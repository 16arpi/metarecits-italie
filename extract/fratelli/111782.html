Terrorismo &#8211; Sardegna, Deidda: Demagogia sinistra provoca questi risultati. Immigrazione non è tutta uguale. Servono controlli

“I nostri complimenti e ringraziamenti agli uomini e donne delle Forze dell’ordine che hanno sventato un possibile attentato terroristico in Sardegna ma questo episodio è l’ennesimo che dimostra come la demagogia della sinistra con la favola dell’accoglienza a tutti è fallimentare e pericolosa” è il commento di Salvatore Deidda, capogruppo Fdi in Commissione Difesa

“Il possibile attentatore non era un disadattato ma abitava in una casa popolare e a quanto pare riceveva dei sussidi quindi l’ostilità del presunto attentatore non nasce dal razzismo o dalla mancanza di solidarietà italiana” continua Deidda ” ma nasce da ragioni politiche, ideologiche. Senza fare di tutta l’erba un fascio bisogna capire che gli immigrati non sono tutti uguali e bisogna chiudere la porta, controllare alla frontiera chi entra e prima di concedere permessi di soggiorno capire dalla A alla Z chi facciamo entrare e le motivazioni. Questo è il senso dell’ordine del Giorno che ho presentato  ed approvato dal Governo durante la discussione del Decreto Sicurezza” conclude Deidda

“Infine dobbiamo far scontare le eventuali pene dei detenuti stranieri, soprattutto in casi di terrorismo, negli Stati di provenienza e allontanarli dal nostro Paese. In questo caso, il Libano, nazione che è in prima linea alla lotta del terrorismo, immagino non avrebbe problemi”
