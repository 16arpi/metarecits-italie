Immigrazione, Mollicone: Sbarco Meloni in Sicilia smaschera Renzi e Alfano

AL VIA CAMPAGNA FDI-AN ALZALATESTA TOUR. “Lo sbarco simbolico di Giorgia Meloni in Sicilia smaschera una volta per tutte l’ipocrisia di Renzi in materia di immigrazione e politiche sociali.
  
Insieme al suo delfino Alfano, il premier non solo ha abolito il reato di clandestinità, ma continua inerme ad osservare gli sbarchi clandestini e a premiare indirettamente gli schiavisti delle tratte del commercio umano, a sfruttare gli immigrati e a discriminare i pensionati, i disabili e i giovani precari. È intollerabile che l’Italia spenda circa 900 euro al mese per immigrato a fronte di una pensione sociale per gli italiani di 400 euro. È ora di dire basta, con il blitz di oggi parte la campagna di Fratelli d’Italia-Alleanza Nazionale “alzalatesta tour”, un viaggio in Italia fra le fasce sociali più deboli, per dimostrare che gli italiani sono vivi e vogliono alzare la testa”.
Lo dichiara in una nota Federico Mollicone, responsabile nazionale della comunicazione di Fratelli d’Italia-Alleanza Nazionale.
Roma, 26 aprile 2014
