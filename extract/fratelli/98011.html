Legge di stabilità, La Russa: Si apra riflessione su sostenibilità regioni&#8230;

…NON VIRTUOSE. IO FAVOREVOLE A TENERE IN VITA SOLO REGIONI CHE NON COMPORTANO SPRECHI.

“La Legge di Stabilità, con i suoi tagli lineari, colpisce indiscriminatamente tutte le Regioni comprese quelle virtuose come la Lombardia. E questo non va bene. Noi invece siamo favorevoli a commissariare le Regioni che non sono virtuose e non hanno costi standard e a ‘premiare’ quelle che lo sono. E’ tempo di aprire una seria riflessione sulla sostenibilità e utilità delle Regioni non virtuose. Personalmente penso che andrebbero tenute in vita solo ed esclusivamente le Regioni capaci di dare risposte ai cittadini e che non comportino sprechi e costi immotivati”. Così Ignazio La Russa, deputato di Fratelli d’Italia -Alleanza Nazionale parlando ai giornalisti a margine dell’Assemblea dei parlamentari lombardi convocata in Regione dal Presidente Roberto Maroni e dal Presidente del Consiglio Raffaele Cattaneo.
