Atreju21, domani prende il via la 23esima edizione dal titolo &#8220;Il Natale dei Conservatori&#8221;

Prende il via domani 6 dicembre in Piazza Risorgimento Roma la 23edizione di Atreju, la più grande manifestazione della destra italiana. La kermesse è in programma fino al 12 dicembre e si svolge in una location speciale: un villaggio natalizio dove si potranno visitare stand solidali con prodotti tipici e punti ristoro. Attrazione per grandi e piccini una grande pista di pattinaggio su ghiaccio. “Il Natale dei Conservatori” è il titolo di questa edizione che vedrà in calendario dibattiti, mostre e la partecipazione di ospiti nazionali e internazionali. Al centro della manifestazione il dibattito sulle principali questioni di attualità, il presente e il futuro del conservatorismo in Italia e in Europa, la difesa dell’identità e la centralità della famiglia, la valorizzazione delle radici cristiane del Vecchio Continente e l’impegno per una riforma dell’Unione europea in senso confederale e basato sui principi di sovranità e sussidiarietà. I numeri dell’edizione 2021: 7 giorni di dibattiti ed eventi, 100 ospiti e relatori, 15 stand di mercato solidale, 3 presentazioni di libri, 6 premi, oltre 300 volontari provenienti da ogni parte d’Italia. Sito ufficiale: www.atreju.tv
IL PROGRAMMA DI LUNEDI 6 DICEMBRE 2021

ore 17.00 – Inaugurazione di Atreju 2021
Introduce: Chiara Colosimo (organizzazione Atreju)
Saluti di: Massimo Milani (presidente FdI Roma Capitale), Marco Silvestroni (presidente FdI Provincia di Roma), Paolo Trancassini (presidente FdI Lazio), Giovanni Quarzo (capogruppo FdI Roma Capitale), Andrea Volpi (capogruppo FdI Roma Città Metropolitana), Fabrizio Ghera (capogruppo FdI Regione Lazio), Lorenza Bonaccorsi (Presidente I Municipio Roma). Modera: Girolamo Fragalà (direttore Il Secolo d’Italia)

ore 17.45 – Dibattito | “Lavori in corso. La questione occupazionale in Italia, nel punto d’incontro tra produzione e solidarietà”
Introduce: Mauro Rotelli (responsabile nazionale Comunicazione FdI)
Partecipano: Francesco Lollobrigida (presidente deputati FdI), Giancarlo Giorgetti (ministro dello Sviluppo Economico), Luigi di Maio (ministro degli Affari Esteri e della Cooperazione internazionale), Antonio Tajani (coordinatore nazionale Forza Italia), Gian Carlo Blangiardo (presidente ISTAT), Marina Calderone (presidente del Consiglio Nazionale dell’ordine dei consulenti del lavoro)
Modera: Massimo Martinelli (direttore Il Messaggero)

ore 19.30 – Premio Atreju 2021 a Chico Forti
Ritira il premio: Gianni Forti
Partecipano: Giorgio Romiti (autore LE IENE), Giulio Terzi di Sant’Agata (già ministro Esteri, responsabile Rapporti diplomatici FdI)
Consegna il premio: Walter Rizzetto (deputato FdI)
Modera: Paolo Corsini (giornalista, vicedirettore Rai Due)
