Giornalismo, La Russa: Con Tony Zermo se ne va firma storica del giornalismo

Ha raccontato con maestria pagine di storia italiana

“Con la scomparsa di Tony Zermo che ricordo con amicizia e commozione, se ne va una firma storica del giornalismo che ha raccontato con maestria pagine e pagine di storia italiana. Dalle Brigate Rosse al maxiprocesso a Cosa nostra, dalla guerra nell’ex Jugoslavia ai casi Sindona e Calvi fino alla cronaca della sua Sicilia e dell’amata Catania. Ai suoi familiari, all’editore Domenico Sanfilippo e a tutti i suoi colleghi del quotidiano ‘La Sicilia’ giungano le mie sincere condoglianze”.
Così Ignazio La Russa, vicepresidente del Senato e senatore di Fratelli d’Italia.
 
