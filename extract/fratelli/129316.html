Ucraina, Rampelli: Italia cerniera tra Europa e USA





“L’Italia è sempre stata cerniera tra Europa e Usa, talvolta costretta ad accentuare questo ruolo dall’asse preferenziale franco-tedesco e da una certa tendenza continentale a ‘tenerla in castigo’, magari con la scusa della sua fragilità economico finanziaria.
Garantire un dialogo costante tra le due sponde dell’Atlantico è fondamentale, aiuta a mantenere gli equilibri geopolitici e ci dà centralità internazionale. Tuttavia la fuoriuscita del Regno Unito dall’Ue rende ancora più indispensabile il riconoscimento di una centralità europea per l’Italia, settima potenza più industrializzata del pianeta, tra i fondatori dell’Ue e uno dei suoi maggiori contribuenti. Questo agevolerebbe un processo di riforma e revisione dei Trattati non più rinviabile”.
Lo dichiara il vicepresidente della Camera deputato di FDI Fabio Rampelli durante la puntata di Agorà di oggi.









