Covid, Albano: Bene Acquaroli su tamponi gratuiti per rientro a scuola

“Mi complimento con il Presidente della Regione Marche Francesco Acquaroli per la decisione di offrire tamponi gratuiti, nella giornata del 6 gennaio, in previsione del rientro a scuola dopo le Festività, agli alunni della scuola primaria e delle secondaria di primo grado. La lotta contro il virus non deve fermare la strada verso la normalità, che passa in primo luogo nel garantire la scuola in presenza per bambini e giovani. Anche attraverso l’installazione di impianti di ventilazione meccanica nelle scuole, misura che Fratelli d’Italia ha sempre richiesto al Governo, sostenuta anche dall’OMS. Un esempio da seguire a livello nazionale anche questo adottato dalle Marche, prima regione in Italia, per consentire una permanenza in sicurezza nelle aule scolastiche. Un sistema di aerazione che ha permesso, laddove adottato, un importante abbassamento della diffusione del virus laddove ci sia stato un caso di positività”.

Lo dichiara Lucia Albano, deputato di Fratelli d’Italia.

