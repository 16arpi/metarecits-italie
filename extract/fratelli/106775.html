Famiglia, Meloni: Grazie a quotidiano avvenire per spazio dato a dibattito su proposte, FdI pronta per il più grande piano natalità mai visto in Italia

“Da sempre Fratelli d’Italia sostiene la necessità di avviare una rivoluzione del welfare che metta al centro la famiglia e consenta alla nostra nazione di invertire i dati demografici. Per questo una volta al governo FdI metterà  in campo il più grande piano a sostegno della natalità mai visto in Italia. Tra i nostri obiettivi: asilo nido gratuito per tutti; istituzione del “reddito bimbo”; quoziente familiare; congedo parentale coperto all’80% fino ai sei anni di età del bambino; incentivi alle aziende che assumono donne in età fertile; progressiva eliminazione dell’IVA sui prodotti dell’infanzia come i pannolini e latte in polvere. Grazie al quotidiano Avvenire che in questi giorni sta dedicando al dibattito sulla famiglia e la natalità ampio spazio consento agli italiani di sapere come i partiti intendono affrontare questi temi con proposte concrete, al di là degli slogan.
Fratelli d’Italia vuole essere il partito di riferimento della famiglia e di chi ha a cuore il futuro dell’Italia”.
È quanto dichiara il presidente di fratelli d’Italia e candidato premier, Giorgia Meloni.
