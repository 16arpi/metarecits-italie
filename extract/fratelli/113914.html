Migranti. Ciriani: Non basta chiusura porti servono controlli su rotta balcanica

“L’ennesimo arrivo di 22 immigrati pachistani attraverso Basovizza e Montedoro conferma, in maniera drammatica, che poco è stato fatto per fronteggiare l’emergenza migranti sul lato della rotta balcanica. Non basta chiudere i porti se poi non si presidiano seriamente i confini. Da tempo Fratelli d’Italia denuncia il rischio, ma soprattutto il peso, per la Regione Friuli Venezia Giulia di una doppia immigrazione. E’ indispensabile incrementare la presenza delle Forze dell’Ordine alla frontiera, garantendo un presidio e un controllo più efficace. Prendiamo atto che con questo governo c’è stata un’inversione di tendenza nella gestione dell’emergenza migranti, ma il Friuli Venezia Giulia attende che anche sulla rotta balcanica siano presi provvedimenti efficaci”. 
Lo dichiara il presidente dei senatori di Fratelli d’Italia, Luca Ciriani.
