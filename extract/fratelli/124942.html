Rdc, Bucalo: Governo rivolga stessa attenzione a precari scuola

“Equità, logica, obiettivi mirati: se solo il governo facesse proprio il significato di questi termini non arriveremmo ad avere coloro che percepiscono il Reddito di cittadinanza senza averne titoli e requisiti, mentre i precari della scuola rimangono appesi alla speranza di una stabilizzazione che slitta sempre. E’ troppo, chiedere che il governo che ha rifinanziato con un miliardo di euro il reddito di cittadinanza, rivolga uguale attenzione anche al mondo della scuola? Il parassitismo prolifica e gode, la scuola langue e paga”.
Lo dichiara Carmela Ella Bucalo, deputato di Fratelli d’Italia.
