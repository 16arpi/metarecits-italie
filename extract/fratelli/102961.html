Centrodestra, Lollobrigida: bene no in ogni caso di Forza Italia a nuovi patti del Nazareno

“Nel vertice Berlusconi, Meloni e Salvini il centrodestra parte dai programmi e dalle idee. Un “no” secco a Renzi e a qualsiasi governo di inciucio dopo la vittoria  del 4 dicembre. E bene Forza Italia sul no in ogni caso a nuovi patti del Nazareno. Presidenzialismo, proposta di legge elettorale comune, difesa della famiglia, lotta alle tasse e alla burocrazia sono al centro di una coalizione che può tornare ad essere vincente. Fratelli d’Italia con Giorgia Meloni ha ottenuto che, al centro del dibattito, tornassero i temi più cari alla destra tra i quali un impegno chiaro e comune sulla necessità di sottoporre al parere del popolo ogni limitazione di Sovranità compresi i trattati europei. Se un centrodestra deve rinascere lo può fare solo su queste basi. Berlusconi ha dimostrato lungimiranza politica confermando l’alleanza con Lega e FDI come unico strumento per vincere e restituire un governo efficiente all’Italia”.
È quanto dichiara Francesco Lollobrigida responsabile organizzazione di Fratelli d’Italia.
