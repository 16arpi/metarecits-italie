Comunali, Meloni: A Roma è emergenza buche, coinvolgere privati per sistemare strade

«A Roma ci sono stati più di 700 incidenti nei primi tre mesi del 2016 per colpa di buche e voragini. È un’emergenza che ogni giorno mette in pericolo la sicurezza dei romani. Se sarò eletta sindaco la manutenzione stradale sarà la mia priorità assoluta. Le mie proposte sono: tutti i soldi disponibili devono essere destinati a tappare buche e voragini; bisogna coinvolgere i privati per aiutarci a sistemare le strade in cambio di pubblicità; il Comune deve fare appalti pubblici trasparenti e controllare che i lavori vengano fatti come si deve».
Lo scrive su Facebook il presidente di Fratelli d’Italia, Giorgia Meloni.
