Imu agricola, Rampelli: Renzi rapina gli agricoltori

“Un vero e proprio furto legalizzato. La politica fiscale di Renzi dimostra che il governo infierisce su chi non solo produce ricchezza ma lo fa inequivocabilmente sul nostro territorio. L’agricoltura non si può delocalizzare come la Fiat.

L’Imu agricola dovrebbe produrre un nuovo gettito pari a poco più di 250 mln di euro all’anno. Parliamo di risorse irrisorie, se paragonate ai miliardi dati alle banche, e in particolare al MPS, ma pesanti per ogni imprenditore agricolo che coraggiosamente persevera nel suo lavoro, cifre che potrebbero essere serenamente recuperate attuando soltanto appena un decimo del Piano Cottarelli”. È quanto dichiara il capogruppo di Fratelli d’Italia-Alleanza nazionale Fabio Rampelli.
