Libia. Urso: Italia rischia peggiore sconfitta epoca repubblicana. Governo italiano isolato

“L’Italia in Libia rischia la peggiore sconfitta dell’epoca repubblicana, e tutto questo mentre il governo appare diviso, un ministro contro l’altro solo a fini elettorali” Così il senatore di Fratelli d’Italia, Adolfo Urso, vicepresidente del Copasir a Skytg24.
“La strategia di Haftar era chiara, sin da quando ha cominciato a muoversi diversi mesi fa. Lo ha fatto col supporto della Francia per prendere il controllo del Sud del Paese e dei pozzi petroliferi. Il governo italiano nel frattempo si è isolato dall’Europa, dando segnali molto negativi agli Stati Uniti sul Venezuela, assumendo una posizione filo cinese e sabotando l’azione europea. Ci siamo isolati proprio mentre nel primo teatro strategico di interesse, in Libia, ha preso forma l’attacco militare a Tripoli. Il nostro interesse è che la Libia non diventi una polveriera, una base per il fondamentalismo islamico ed è indispensabile tutelare i nostri interessi economici, sicurezza e difesa. Sarebbe necessaria la massima unità nazionale ma il governo dà pessimo esempio. Sono irresponsabili!”, conclude il senatore Urso.
