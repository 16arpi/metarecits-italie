Migranti, Meloni: FdI chiede blocco navale per fermare partenze

«Per l’Italia l’immigrazione è un problema legato soprattutto alla sicurezza: è una delle questioni principali di cui si occupa Fratelli d’Italia e siamo fieri di poter sostenere a Venezia la giunta del sindaco Brugnaro proprio con un assessore alla Sicurezza, Giorgio d’Este. Noi vogliamo bloccare le partenze e diciamo che l’immigrazione incontrollata va fermata con un blocco navale al largo delle coste della Libia: basta perdere tempo e basta cinismo delle organizzazioni non governative».
Lo ha detto il presidente di Fratelli d’Italia, Giorgia Meloni, interpellata dai giornalisti a Venezia a margine della conferenza stampa per presentare l’ingresso di FdI nella giunta del sindaco Brugnaro.
