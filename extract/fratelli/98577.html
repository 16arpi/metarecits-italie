Quirinale, La Russa: Stimo Mattarella ma Renzi ha sbagliato&#8230;

…METODO E LO HA RESO DI PARTE. “Ho molta stima di Sergio Mattarella. Lo ricordo amico di Pinuccio Tatarella e, anche se da posizioni politiche diverse, della destra.

Il problema però non è quello che farà Mattarella da Presidente ma come si arriva alla sua elezione. Mi sarebbe piaciuto che Renzi lo avesse proposto sin dalle prime votazioni a tutti i partiti per verificare se attorno a questa figura potesse convergere una più ampia maggioranza. Invece il premier ha preferito usarlo per aggiustare i pezzi della sinistra e come diktat a Forza Italia e ad Alfano e così facendo lo ha reso un Presidente di alcuni e non di tutti. E’ un modo di procedere che conferma che la posizione di Fratelli d’Italia-Alleanza Nazionale di chiedere fortemente l’elezione diretta del Presidente della Repubblica da parte di cittadini sia una assoluta priorità”.
Così Ignazio La Russa, deputato di Fratelli d’Italia-Alleanza Nazionale intervenendo a Sky tg24.
