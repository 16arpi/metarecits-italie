Governo, Cirielli: Esposto contro Meloni denota ignoranza politica e giuridica. Bonelli rischia denuncia

“La minaccia dell’esponente dei Verdi Angelo Bonelli di presentare un esposto contro Giorgia Meloni e Luigi di Maio per vilipendio nei confronti del capo dell stato avendo accusato Mattarella di alto tradimento rappresenta una grave violazione dello status dei parlamentari e potrebbe, addirittura, configurare un attentato alle prerogative di un organo politico”: lo afferma in una nota Edmondo Cirielli, parlamentare di Fratelli di Italia e Questore alla Camera dei Deputati.
“Denunciare per alto tradimento o attentato alla Costituzione il Presidente della Repubblica” spiega Cirielli – al netto del  merito giuridico o politico, rappresenta una precisa prerogativa di un parlamentare e ancor più di un leader di un partito come la Meloni o Di Maio ”.
“Bonelli nel tentativo di darsi visibilità fa una pessima figura e dimostra un’ ignoranza politica, giuridica e costituzionale assai grave. D’altro canto questo lo salva dalla commissione del reato sopracitato che prevede la sussistenza del dolo. È evidente che se dovesse dar corso alla sua minaccia questo dolo sarebbe presunto”- conclude il Questore Cirielli
