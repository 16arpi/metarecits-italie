Sicurezza, Cirielli: Dal nuovo governo serve cambio di rotta. Basta annunci e promesse

“Dopo l’ennesimo episodio di violenza a Cava dè Tirreni, dove ieri sera una ragazza è stata ferita da un proiettile vagante in piazza Abbro, i cittadini della provincia salernitana si attendono un cambio di rotta radicale dal prossimo governo Lega-M5S sul tema sicurezza”: lo afferma in una nota Edmondo Cirielli, deputato di Fratelli di Italia e Questore della Camera dei Deputati.
“Mi auguro che gli annunci del leader Lega Matteo Salvini non restino tali ma si dia prova con fatti concreti, affidando alle forze dell’ordine gli strumenti necessari, dal potenziamento degli organici all’introduzione di leggi speciali, di voler affrontare e risolvere l’emergenza sicurezza” conclude Cirielli
