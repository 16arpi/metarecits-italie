Ucraina, Meloni: bombardamento ospedale Mariupol è tra le pagine più buie aggressione russa

«Il bombardamento del reparto maternità e di quello pediatrico dell’ospedale di Mariupol lascia senza fiato. Un’atrocità insopportabile, un atto brutale delle forze armate russe, un crimine disumano ai danni dei più indifesi. Una delle pagine più buie dell’aggressione russa all’Ucraina che non dimenticheremo».

Lo dichiara il presidente di Fratelli d’Italia, Giorgia Meloni.
