Sicurezza, Meloni: FdI sostiene protesta sindacati polizia

DIFENDEREMO DIRITTI UOMINI IN DIVISA DA POLITICHE SCELLERATE GOVERNO. «Solidarietà e sostegno alla protesta dei sindacati di Polizia Sap, Coisp e Consap, che oggi ​hanno manifestato a Roma davanti al Viminale per chiedere lo sblocco del contratto di lavoro fermo da 7 anni, il riordino delle carriere, lo stop dei tagli agli organici e alla chiusura di 400 uffici e presidi sul territorio. Per noi la sicurezza è una priorità. Per questo Fratelli d’Italia continuerà a battersi in Parlamento per difendere i diritti dei nostri uomini in divisa dalle scellerate politiche del Governo Renzi-Alfano, come dimostra l’annientamento della certezza della pena con l’approvazione di ben cinque svuotacarceri e la proposta di legge sull’introduzione del reato di tortura, che non risolve nulla ma che rischia di umiliare le Forze dell’Ordine».
È quanto dichiara il presidente di Fratelli d’Italia, Giorgia Meloni.
