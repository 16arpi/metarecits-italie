Migranti, Ciaburro: E&#8217; tempo di riattivare i confini alle nostre frontiere

«L’ennesimo abuso commesso dalla gendarmeria francese in territorio italiano è la dimostrazione che è arrivato il tempo di riattivare i controlli alle frontiere. Oggi chiunque va da Claviere a Briancon viene fermato al valico del Monginevro e controllato proprio come avveniva prima dell’entrata in vigore del trattato di Schengen. È tempo che si riattivino i controlli frontalieri anche in territorio italiano. Allora sì che i gendarmi non potranno più permettersi di fare ciò che la scorsa primavera fecero a Bardonecchia e che hanno fatto in questi giorni a Claviere. L’Italia torni ad essere sovrana dei propri confini».
Lo dichiara il deputato di Fratelli d’Italia Monica Ciaburro.
