Trasporto aereo. Oggi FdI presenta video-inchiesta su verità nascoste della concessione dell&#8217;aeroporto di Fiumicino

Ore 16, sala Isma, piazza Capranica 72
Oggi, lunedì 8 aprile alle ore 16 nel corso del convegno  “Aeroporto di Fiumicino come Autostrade. Una concessione da rivedere nell’interesse della Nazione e di Alitalia”, organizzato da Fratelli d’Italia al Senato della Repubblica nella Sala di Santa Maria in Acquiro (piazza Capranica 72), sarà presentata la video-inchiesta realizzata dal suo Ufficio studi, con la collaborazione del Comitato FuoriPISTA, per denunciare la verità nascosta sul raddoppiamento dell’aeroporto di Fiumicino. Un potenziamento opportuno che può essere effettuato all’interno dell’attuale sedime aeroportuale, ma che interessi di natura speculativa spingono per un ingiustificato raddoppio dell’area dello scalo romano.
Al convegno interverranno esperti di trasporto aereo, i rappresentanti del Comitato FuoriPISTA, i professori Francesco Filippi dell’università “La Sapienza” di Roma e Ugo Arrigo dell’università “Bicocca” di Milano, il senatore di FdI, Giovanbattista Fazzolari, già dirigente aeroporti Regione Lazio, e l’onorevole di FdI, Marco Silvestroni, componente della Commissione Attività produttive della Camera. Ad introdurre i lavori il senatore di FdI, Massimo Ruspandini, capogruppo nella Commissione Trasporti del Senato.
Per accrediti: ufficiostudi.fdi@senato.it
