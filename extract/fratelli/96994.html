Droga, Rampelli: Benvenuto a un governo di spacciatori

Noi contrari alla linea antiproibizionista. “Benvenuto a questo governo di spacciatori”. Così il deputato di Fratelli d’Italia-Alleanza nazionale Fabio Rampelli intervenendo in aula sul voto di fiducia al decreto legge disciplina degli stupefacenti e sostanze psicotrope.
  
“Vogliamo sottolineare- ha aggiunto- la distanza abissale tra chi sostiene questo governo e chi, come noi, ritiene che drogarsi non è lecito e fa male. La cannabis oggi ha principi attivi devastanti rispetto allo spinello di venti anni fa. I metodi di produzione e di lavorazione sono a livello industriale e fortemente manipolati. I danni che produce la cannabis è 60-80 volte superiore a quello della generazione dello ‘spinello libero’, i danni sono irreversibili e incidono profondamente sul sistema neurologico e sul quoziente d’intelligenza”.
 “Noi votiamo contro questa fiducia- ha concluso Rampelli– banalmente, perché siamo contro questo governo; ma soprattutto perché siamo contrari alla linea antiproibizionista in materia di droghe che pervade questo provvedimento, in spregio alla elevata pericolosità – sanitaria e sociale – delle sostanze contenute nelle tabelle, e in spregio alla fondamentale esigenza di tutela della salute dei cittadini e, in particolar modo, visto il tema, dei nostri giovani”.
Roma, 29 aprile 2014
