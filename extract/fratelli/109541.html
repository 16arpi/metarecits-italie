Povertà, Rampelli: La sinistra ha impoverito gli italiani, i grillini li sussidiano. Quando li faremo lavorare?

“Vive in porvertà il 30% degli italiani, la disoccupazione giovanile ha raggiunto livelli record, soprattutto nel Mezzogiorno, il divario tra Nord e Sud tuttora aumenta. La sinistra ha impoverito gli italiani, mentre a questo segmento di popolazione, che varia dai 18 ai 25 milioni, i grillini vorrebbero dare un sussidio attraverso il cosiddetto decreto dignità. Ma ci chiediamo: quando svilupperemo interventi che costruiscano il lavoro per questi milioni di cittadini?
Non era giusta la ricetta del Pd, non è giusta la ricetta del Movimento 5 stelle. Produrre ricchezza, investire sulle imprese, sburocratizzare, diminuire le tasse, fermare le delocalizzazioni, formare i disoccupati in accordo con le aziende, sono le uniche soluzioni serie per dare la vera “dignità”: il lavoro”.

E’ quanto dichiara il vicepresidente della Camera Fabio Rampelli.
