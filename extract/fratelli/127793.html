Covid, Albano: no a violazione privacy su dati sanitari, Speranza chiarisca

“Con il primo decreto dell’anno, il governo ha varato l’obbligo vaccinale per gli over 50 e ha introdotto una multa di 100 euro da destinare agli inadempienti, emessa dall’Agenzia delle Entrate.
L’agenzia, per emanare le sanzioni a chi decide di non vaccinarsi, ha la possibilità di accedere ai dati relativi allo stato di salute dei cittadini.
Per Fratelli d’Italia questa violazione della privacy è inaccettabile e Giorgia Meloni ha già annunciato che presenterà un esposto al Garante della Privacy.
Non permetteremo che tra gli effetti del Covid ci sia anche quello di aumentare a dismisura il potere della pubblica amministrazione a discapito delle libertà dei cittadini italiani”. 

Così Lucia Albano, deputata marchigiana di Fratelli d’Italia.

