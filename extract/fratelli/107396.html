Violenza, Rampelli: Ennesimo episodio di violenza a Roma, Fratelli d&#8217;Italia ha pronto pacchetto sicurezza

“Fratelli d’Italia ha un’idea molto chiara di come contrastare violenza e degrado sociale, abbiamo presentato un pacchetto sicurezza sistematicamente ignorato dal governo. La violenza nelle città è strettamente collegata al flusso dei migranti irregolari e fuori controllo.  Lo dimostra l’ennesimo episodio di violenza sessuale a piazza Vittorio, una delle zone più centrali di Roma ma al tempo stesso più periferiche in termini di abbandono e degrado etnico e sociale. La sindaca Raggi e il ministro Minniti si rendano conto che la misura è davvero colma: l’Esquilino, rione simbolo dell’Unità d’Italia, è diventato il centro di tutte le contraddizioni del buonismo della sinistra e della confusione amministrativa dei pentastellati”. E’ quanto dichiara il capogruppo di Fratelli d’Italia alla Camera dei deputati Fabio Rampelli.
