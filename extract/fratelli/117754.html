Ue, Procaccini: Rendere definitiva la cancellazione della doppia sede

“Questa è l’occasione giusta per far cessare  lo spreco di denaro e risorse umane legato alla doppia sede del Parlamento europeo, un teatrino a cui bisogna mettere fine. Tutti siamo chiamati a prenderne atto, l’ipocrisia dell’Europa deve finire anche a partire da questa follia della doppia sede. Alla fine c’è voluta l’insurrezione di tutti i gruppi parlamentari europei per costringere i francesi a rinunciare alla sessione plenaria di Strasburgo, con tutto l’indotto economico (a carico dei cittadini europei) che ogni mese si riversa sulla città”. Lo dichiara l’europarlamentare di FDI-ECR Nicola Procaccini, in merito alla decisione di spostare la sessione plenaria dell’europarlamento, prevista per la settimana prossima, a  Bruxelles anziché a  Strasburgo. ”Era evidente che la riunione del Parlamento UE a Strasburgo, oltre ad essere enormemente dispendiosa come sempre, avrebbe aumentato i rischi sanitari per l’intera Europa. Spostare miglia di persone sarebbe stata, stavolta più di sempre,  una vera follia, come ho avuto modo di denunciare. La mia insistenza, insieme  quella di altri colleghi, questa volta ha sortito gli effetti sperati. Che questa diventi la regola, saremo tutti a trarne grandi vantaggi con buona pace dei francesi”, conclude Procaccini.
