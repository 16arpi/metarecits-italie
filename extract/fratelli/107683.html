Urso in Sicilia: Ridurre le tasse e creare lavoro sono le nostre priorità

“Ridurre da subito le tasse sulle imprese con la flat tax e premiare, con una riduzione delle imposte, le aziende che decidono di assumere. Queste sono due priorità assolute per Fratelli d’Italia. Siamo convinti che simili interventi possano creare nuova occupazione. Inoltre, pensiamo che legalità e trasparenza siano fondamentali nei rapporti con la pubblica amministrazione, per uno Stato amico, non vessatorio, che realizzi le infrastrutture e crei condizioni di mercato in cui possa tornare la voglia di investire e produrre”.

Sono le parole di Adolfo Urso, candidato di Fratelli d’Italia al Senato, che da oggi e nei prossimi giorni incontrerà le categorie produttive siciliane per discutere dei problemi del territorio. In particolare sarà a Palermo, nella sede di Confindustria, mercoledì 21 febbraio alle 18:00. Giovedì 22 alle 11:00 l’incontro sarà nela sede di Confcommercio. E sempre giovedì 22, alle 16.30, appuntamento alla Camera di Commercio di Catania e alle 18.30 alla sede locale di Confindustria in viale Vittorio Veneto.
