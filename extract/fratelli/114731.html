Minacce morte Meloni, Silvestroni: Solidarietà a Giorgia. Fermiamo la cultura dell&#8217;odio!

“Vergognoso e inaccettabile quello che i sostenitori del cosiddetto “restiamo umani” sono riusciti a dire nei confronti di Giorgia Meloni, la cui unica colpa è quella di essere la Presidente di un partito di destra. Minacce di morte, insulti volgari e sessisti proprio da parte di quelli che le donne le difendono, purché però siano di sinistra. A Giorgia va tutta la mia solidarietà, non perché non sappia benissimo difendersi da sola, ma perché è quanto mai necessario marcare tutta la profonda differenza fra chi di umanità e rispetto si riempie solo la bocca per farne degli slogan e chi come noi di Fratelli d’Italia invece ne fa sostanza senza mai dimenticare però il rispetto delle leggi e delle regole: unica condizione che ci rende tutti davvero uguali e tutelati. In attesa di sentire parole di condanna e vicinanza da parte delle femministe e dei paladini del “peace&love”, voglio ribadire che non ci faremo spaventare, non ci faremo imbavagliare, ma continueremo con forza e impegno a voler difendere l’Italia e gli italiani dalla cultura dell’odio e del disfattismo. Forza Giorgia siamo tutti con te!” lo dichiara in una nota il deputato di Fratelli d’Italia, Marco Silvestroni.
