Immuni, Rampelli: Nulla di scandaloso nell&#8217;immagine della donna con bambino

“Fino  a prova contraria sono le donne che hanno il privilegio della gravidanza, della maternità e le più fortunate dell’allattamento al seno. Un dono che noi uomini possiamo soltanto ammirare. Essere madri è una ricchezza. Trovare offensiva quell’immagine significa semplicemente disconoscere l’unicità della donna madre e renderla sostituibile attraverso una figura maschile oggi, o un robot domani. E questo generalizzato sdegno fa chiaramente intendere quanto sia considerata marginale la maternità oggi: una condizione di cui vergognarsi”.
E’ quanto dichiara il vicepresidente della Camera dei deputati Fabio Rampelli di Fratelli d’Italia.
