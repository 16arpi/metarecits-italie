Battisti, Delmastro: Da oggi FdI si attiva in Commissione esteri per sua consegna

La grande vittoria di Bolsonaro è l’indice della planetaria sconfitta di una sinistra che ha smarrito sé stessa inseguendo tecnocrazia e poteri forti. Noi italiani di destra abbiamo però altro motivo per gioire: finalmente si chiuderà l’infamia della sinistra protezione internazionale del criminale Cesare Battisti. Già da oggi in Commissione Esteri mi attiverò per chiedere che Bolsonaro consegni, come promesso in campagna elettorale, il terrorista rosso. Sarà il primo gesto di una nuova collaborazione internazionale con il Brasile, finalmente libero dall’ipoteca della protezione internazionale del terrorismo rosso”.
È quanto dichiarato da Andrea Delmastro Delle Vedove, capogruppo di Fratelli d’Italia in commissione Affari Esteri della Camera.
