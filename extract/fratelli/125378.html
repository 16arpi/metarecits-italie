Giustizia: separazione carriere presupposto per giusto processo

“La separazione delle carriere è il presupposto necessario per il giusto processo. Solo ponendo sullo stesso piano, non solo formale ma soprattutto sostanziale, accusa e difesa, si può garantire la parità tra le parti e la terzietà del giudice. E quindi la vera Giustizia”.
Così il senatore Alberto Balboni, vicepresidente della commissione Giustizia a margine della manifestazione dell’Unione delle Camere Penali italiane (Ucpi) in piazza Cavour a Roma.
 “Siamo da sempre al fianco dell’avvocatura e degli avvocati penalisti – ha aggiunto Andrea Delmastro, deputato e responsabile Giustizia di Fratelli d’Italia – in questa battaglia di civiltà. Difendiamo la posizione dell’Avvocatura che non si è mai arresa ad essere un fastidioso ammennicolo all’interno del processo e che pretende dignità per sé stessa e per suo tramite per i cittadini italiani. Occorre lavorare per una vera parità processuale tra accusa e difesa che non si può che realizzare attraverso la separazione delle carriere. Tutte le altre riforme sono un pannicello caldo che rinvia un problema che oramai è divenuto indifferibile.”
 
