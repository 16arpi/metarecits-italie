Capitano ultimo, Meloni: Gravissima la scelta di esautorare il Capitano Ultimo dal Noe dei Carabinieri. Da FdI interrogazione parlamentare

Gravissima la decisione di esautorare il colonnello Sergio De Caprio, noto a tutti come Capitano Ultimo, dal comando del Nucleo Operativo Ecologico dei Carabinieri. Un servitore dello Stato, un simbolo di legalità e uno dei protagonisti della lotta alla criminalità organizzata come lui avrebbe dovuto ricevere una promozione, non un trattamento del genere. Per noi il Capitano Utimo è un eroe, tanto che nel 2010 abbiamo voluto premiarlo ad Atreju.‎ La scelta risulta così incomprensibile da prestarsi a interpretazioni di ogni genere. Non vorremmo che dietro alla decisione di togliere al colonnello De Caprio ogni ruolo operativo ci siano interessi poco chiari da difendere. Fratelli d’Italia presenterà un’interrogazione parlamentare urgente al Governo per conoscere le ragioni di questa decisione a dir poco paradossale.


È quanto scrive su Facebook il presidente di Fratelli d’Italia, Giorgia Meloni.




