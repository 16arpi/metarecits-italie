Rifiuti, Meloni: Lieta di sapere che i Casamonica abbiano avvertito Raggi, preoccupante che per m5s sia normale che maiale rovisti in spazzatura città


“Sono contenta di sapere che i Casamonica abbiano avvertito la Raggi che il maiale era loro. Io non avendo contatti con i Casamonica non conosco la fauna di cui sono proprietari.
Sono invece molto preoccupata dalla reazione scomposta dei dirigenti Grillini, contenti di poter rivendicare che il maiale dei Casamonica sguazzi liberamente in città.
Allora, cari amici Grillini, provo a spiegarvelo di nuovo: non ho postato la foto di peppa pig.
Io ho documentato una delle tante diapositive dello stato di totale abbandono in cui versa la capitale con questa amministrazione. Ho reso pubblica l’immagine di un maiale che in centro città, in pieno giorno, ROVISTA NELLA SPAZZATURA SPARSA A TERRA e ormai disseminata in ogni angolo della città.
Se voi pensate che sia tutto normale, allora la situazione è ancora più preoccupante del previsto.”.
Lo scrive su Facebook il presidente di Fratelli d’Italia e candidato premier, Giorgia Meloni.
