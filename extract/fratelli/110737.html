Città metropolitana, Silvestroni: Al via lavori su sp palombarese. Intervento importante ma non sufficiente

“Una buona notizia il rifacimento del manto stradale della strada provinciale Palombarese dal Km 28 al Km 28,500 al via dalla prossima settimana per quanto certamente non sufficiente. Da consigliere metropolitano e soprattutto da chi ben conosce gli annosi problemi di viabilità e manutenzione stradale che investono la provincia di Roma ho sempre avuto tra le mie priorità la sistemazione definitiva della Palombarese. Oggi abbiamo ottenuto un piccolo risultato ma l’obiettivo è quello di portare all’attenzione del Ministero delle Infrastrutture la situazione di questa importante arteria stradale quotidianamente percorsa da lavoratori e studenti”, lo ha dichiarato il deputato e consigliere della Città metropolitana di Roma Capitale di Fratelli d’Italia, Marco Silvestroni.
