Etruria, Meloni: Dichiarazioni Ghizzoni mettono pietra tombale su credibilità Renzi e Boschi. Sottosegretaria si candidi ad Arezzo

“Dichiarazioni Gravissime da parte di Ghizzoni. L’ex Amministratore di Unicredit conferma un maldestro interessamento del giglio magico per le sorti di Banca Etruria. Un quadro opaco che mette una pietra tombale sulla credibilità politica di Renzi e della Boschi. Verrebbe da chiedere ancora le dimissioni della sottosegretaria, ma ancora una volta non arriveranno. Ci penseranno gli italiani tra poche settimane a chiudere i conti con questi bugiardi. La Boschi si candidi nel collegio di Arezzo e accetti il giudizio dei cittadini invece di continuare a scappare dalle sue responsabilità”.
È quanto dichiara il presidente di Fratelli d’Italia, Giorgia Meloni.
