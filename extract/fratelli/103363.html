Banche, Donzelli: Truffati, i colpevoli paghino: rimborsato solo il 5%

Il coordinatore dell’esecutivo in piazza oggi con le vittime del Salvabanche. “A un anno dal decreto Salvabanche non è cambiato niente: i cittadini continuano ad essere fregati, mentre i responsabili, da Renzi e Boschi fino agli amministratori loro parenti e amici, continuano a rimanere impuniti e non aver tirato fuori un euro. Non può essere accettabile che, anche dopo gli ultimi numeri diffusi, soltanto il 5% del valore delle obbligazioni sparite siano rimborsate. In Italia è stata messa in atto una vera e propria truffa di Stato a danno dei risparmiatori, di fronte alla quale anche gli organismi di controllo, da Bankitalia in giù, sono stati a guardare senza muovere foglia”. E’ quanto afferma il coordinatore dell’esecutivo nazionale di Fratelli d’Italia Giovanni Donzelli, partecipando oggi a Roma alla manifestazione dei risparmiatori truffati di Banca Etruria, Banca Marche, Carife e Carichieti.
