Ue, Cirielli: Incontro Meloni-Orban rafforza battaglia dei patrioti

“Essere il partito dei patrioti significa mettere in campo un’azione di contrasto all’immigrazione incontrollata, difendere le radici cristiane dell’Europa, chiedere la revisione dei trattati europei per dare più sovranità agli Stati. Sono questi i punti del nostro programma che ci impegniamo a realizzare quando tra pochi mesi saremo al governo Nazione”. Lo afferma in una nota, Edmondo Cirielli, deputato di Fratelli di Italia e presidente della direzione nazionale di Fdi, commentando l’incontro di questa mattina tra Giorgia Meloni e il premier ungherese Viktor Orbàn, che è anche presidente di turno del gruppo di Visegrad.
