Immigrati, blitz Milano, La Russa: Una rondine che non fa primavera o vincono le nostre tesi?

“Alla stazione centrale di Milano, la polizia ha finalmente iniziato a fare quello che la destra chiede da anni: un blitz contro i clandestini che commettono gravi reati e bivaccano in un clima di totale illegalità in quell’area, con grande pregiudizio dei cittadini, dei viaggiatori e una grande perdita di immagine della città. Eppure, per avviare questo semplice e doveroso intervento, ci sono voluti i sei anni di giunta Pisapia/Sala. E c’è ancora tanta sinistra che tuttora non vuole la legittima azione delle Forze dell’ordine. Staremo a vedere se si tratta di una rondine che non fa primavera o se a prevalere saranno le nostre tesi”.
Così il parlamentare di Fratelli d’Italia Ignazio La Russa, nella sua rubrica ‘Pallonate’ pubblicata da Il Secolo d’Italia.
