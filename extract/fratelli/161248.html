Qatargate, Foti: mozione tutela immagine Italia lesa da comportamenti esponenti Pd

“La sinistra europea, con il fondamentale e sconcertante apporto di quella italiana di radice Partito Democratico, ha messo a dura prova, con lo scandalo Qatargate, la reputazione del Parlamento europeo e di chi vi opera.
E’ di tutta evidenza, sotto il profilo politico, la debolezza culturale della sinistra italiana verso certi governi autocratici, che peraltro in Europa penetrano sia con ingenti capitali sia con la predicazione radicale nelle comunità musulmane. Quanto al profilo istituzionale, il gruppo parlamentare di Fratelli d’Italia alla Camera ha presentato una mozione, di cui chiede l’urgente discussione, che impegna il Governo ad assumere ogni utile iniziativa, nell’ambito del procedimento penale in essere a tutela, dell’immagine dell’Italia, all’evidenza lesa da comportamenti delittuosi che coinvolgono esponenti eletti nelle liste del PD al Parlamento Europeo”.

Lo dichiara il capogruppo di Fratelli d’Italia alla Camera dei deputati,  Tommaso Foti. 

