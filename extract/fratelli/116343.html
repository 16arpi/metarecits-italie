Alessandria, Rampelli: Pensiero a famiglie vittime vv.ff. e a pompieri e carabiniere rimasti feriti

“Profondo cordoglio per la tragedia a Quargnento, in provincia di Alessandria, dove tre vigili del fuoco sono morti in seguito all’esplosione di un edificio disabitato. Un pensiero alle famiglie delle vittime e alle altre tre persone, due pompieri e un carabiniere, rimasti feriti dalla deflagrazione. Al Corpo dei Vigili del Fuoco giunga il nostro sostegno, sempre in prima fila, con passione e professionalità impagabili, a rischiare la vita per proteggerci da disastri e ed emergenze”.
 
E’ quanto dichiara in una nota Fabio Rampelli, vicepresidente della Camera e deputato di Fdi.
