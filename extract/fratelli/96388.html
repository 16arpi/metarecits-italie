Pensioni d&#8217;oro, Cirielli: Stop ddl Meloni, fatto vergognoso

«Il voto compatto di PD, Sel, NCD e Forza Italia in Commissione Lavoro della Camera che, di fatto, blocca la proposta di legge Meloni sulle pensioni d’oro dimostra che non si vuole assolutamente intervenire sulla vicenda. E’ vergognoso». E’ quanto dichiara Edmondo Cirielli, deputato di Fratelli d’Italia e componente dell’Ufficio di Presidenza di Montecitorio. «Ci saremmo aspettati – spiega – un atteggiamento più coerente e dignitoso da parte di tutte le forze politiche su questo tema. E, invece, ancora una volta dobbiamo registrare che si fanno chiacchiere inutili e non c’è alcuna intenzione di cambiare».
  
 
Roma, 3 febbraio 2014
