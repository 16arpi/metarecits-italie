Italicum, La Russa: Basta prese in giro

“Gli italiani, già alle prese con i problemi di disoccupazione, tasse, sicurezza e immigrazione non considerano una priorità la legge elettorale ma se Renzi ha deciso che il Parlamento deve affrontare questo tema allora lo si affronti in modo serio, dando i giusti tempi che un argomento come questo merita. Invece, non solo non vengono smentite le voci di una sempre più probabile fiducia, che come ha detto oggi in Aula anche un’autorevole esponente dello stesso Pd, creerebbe un vulnus al Parlamento e alla democrazia ma ci lasciano solo 5 minuti di tempo per illustrare la nostra relazione. Fdi-An dice basta alle prese in giro”.
Così Ignazio La Russa, deputato di Fratelli d’Italia-Alleaza Nazionale e relatore di minoranza spiega il perché della sua assenza e di quella degli esponenti di Fdi in Aula dove è iniziata la discussione generale sull’Italicum.
