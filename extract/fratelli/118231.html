Coronavirus, Baldini: Rendere obbligatorie mascherine per chiunque esca da casa

“Non limitiamoci a chiamare eroi i medici e gli infermieri impegnati in queste drammatiche giornate nei nostri ospedali ma forniamo loro tutto l’adeguato materiale di protezione, come mascherine e tute isolanti,per affrontare senza rischi la  lotta al Coronavirus.
Propongo, inoltre, di rendere obbligatorio l’uso delle mascherine in tutto il periodo emergenziale per chiunque sia costretto ad uscire dalla propria abitazione. Solo con l’uso di questo dispositivo e rispettando le norme igieniche e di distanza sarà possibile evitare la diffusione del virus e non vanificare i sacrifici che tutti stiamo facendo rimanendo a casa”. Lo ha dichiarato il deputato di Fratelli d’Italia, Maria Teresa Baldini.
