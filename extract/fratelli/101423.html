Pensioni, Meloni: Renzi risolve problema spesa pensionistica con eutanasia&#8230;

…MIRA AD ESTINGUERE SPECIE PENSIONATI. «Se sei vedova e tuo marito ha lavorato quarant’anni mentre tu crescevi i figli, puoi anche morire di fame perché non hai più diritto alla pensione di reversibilità. Se sei disabile o hai un disabile in famiglia e prendi una pensione di invalidità, lo Stato considera quella pensione una ricchezza da calcolare nell’ISEE e non hai più diritto ad accedere ad altri servizi sociali.‎ ‎Se la Corte Costituzionale condanna lo Stato a ridarti i soldi che ti ha tolto bloccando l’adeguamento della tua pensione, lo Stato non ti restituisce che una piccola parte di quello che ti ha tolto indebitamente e dice pure che ti sta facendo un favore. Se sei un giovane puoi anche ammazzarti di lavoro per quarant’anni ma alla pensione non ci arriverai mai, perché stai pagando quelle d’oro di gente che non ha mai versato i contributi per prendere fino a 90 mila euro al mese. Perché per la sinistra amica della casta si può tagliare tutto, tranne i privilegi dei potenti e degli amici degli amici. Insomma, Renzi risolve il problema della spesa pensionistica con l’eutanasia: mira ad estinguere la specie dei pensionati».
Lo scrive su Facebook il presidente di Fratelli d’Italia, Giorgia Meloni.
