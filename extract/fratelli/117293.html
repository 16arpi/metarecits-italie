Sicurezza, Silvestroni: Roma città insicura. L&#8217;appello dei tassisti non può rimanere inascoltato

“Roma è una città paralizzata e insicura. Non solo i servizi di trasporto pubblici sono inaffidabili e a rischio per i cittadini ma anche per gli stessi operatori.
Dopo i numerosi casi di incidenti nelle stazioni della metro, di aggressioni ai conducenti ATAC, di blocchi auto anche euro 6 privi di senso e Presidi delle scuole costretti a giustificare gli alunni che non riescono a raggiungere le scuole, l’ultimo grido di aiuto che riceviamo è quello dei tassisti della capitale. È di pochi giorni fa l’ennesima violenta aggressione ai danni di un tassista che è stato selvaggiamente picchiato da tre nordafricani per non pagare una corsa di poco più di 20 euro. È necessario prendere provvedimenti coraggiosi che mettano in sicurezza utenti e operatori in collaborazione con le forze dell’ordine. La Raggi si ricordi ogni tanto che amministra Roma e che non può continuare sistematicamente a tenere sotto scacco una città privando chi ci abita dei servizi essenziali e chi ci lavora delle più elementari norme di sicurezza. Non si può sbandierare vicinanza a queste categorie solo in campagna elettorale e poi abbandonarle al loro destino!” lo dichiara in una nota il deputato di Fratelli d’Italia Marco Silvestroni. 
