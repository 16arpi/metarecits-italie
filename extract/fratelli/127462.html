Morte Rossi, Meloni: Fdi si è sempre battuta per ricerca verità, ci auguriamo procura riapra le indagini

«La morte di David Rossi, a distanza di anni, è avvolta ancora nel mistero. Le ombre, le omissioni e i depistaggi sull’ex manager del Monte dei Paschi di Siena, sono ormai evidenti. Fratelli d’Italia, attraverso l’istituzione della Commissione d’Inchiesta, si è sempre battuta per la ricerca della verità. Ci auguriamo che la Procura riapra presto le indagini sulla sua morte. Facciamo luce su quanto avvenuto: lo dobbiamo alla moglie Antonella, a Carolina e a tutti i suoi familiari».

Lo scrive su Facebook il presidente di Fratelli d’Italia, Giorgia Meloni.

