Marò, La Russa: Finalmente ora tutti ne parlano. Ma problema non è risolto

“Mentre ora finalmente tutti ne parlano, tutti ricevono le consorti e telefonano ai marò io da alcuni giorni su questa vicenda sto zitto. Diceva Almirante che quando le tue verità appaiono sulle bocche deglialtri è il momento di gioire. Però attenzione, il problema non è risolto e non vorrei che adesso gioissimo perché forse la pena dimorte è scongiurata e magari ci accontentiamo per loro di un processo che può dargli l’ergastolo o 10 anni di carcere.
  
L’imperativo categorico è far tornare in Italia Salvatore Girone e Massimiliano Latorre. Per quanto mi riguarda sono in una posizione di attesa: voglio capire se davvero il governo Renzi farà quello che finora non è stato fatto dagli esecutivi Monti e Letta”.
Così Ignazio La Russa, presidente di Fratelli d’Italia – AN, intervenendo a Sky tg24.
 Roma, 25 febbraio 2014
