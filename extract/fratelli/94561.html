IMU, Mollicone: FDI a fianco italiani contro tecnocrati e banchieri

Gli italiani rischiano di ritrovarsi un Governo Monti – Bersani rappresentato da una parte da tecnocrati incapaci legati alle grandi lobbies internazionali e dall’altra da post comunisti banchieri, altrettanto incapaci. Con il flash mob di stamattina Fratelli d’Italia si è confermato come il movimento politico che, con Meloni e Crosetto, si schiera con più convinzione a fianco delle famiglie contro il furto dell’Imu.  
È quanto dichiara Federico Mollicone, capogruppo in Campidoglio e candidato di ‘Fratelli d’Italia – Centrodestra nazionale’, partecipando alla manifestazione di Fratelli d’Italia a Montecitorio per chiedere al Governo Monti di restituire agli italiani i soldi dell’ Imu.
Roma, 1 febbraio 2013
