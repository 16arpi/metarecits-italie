Carceri, Delmastro: con Governo Meloni, 1000 nuovi agenti della Polizia Penitenziaria

“In Commissione Giustizia alla Camera dei Deputati, abbiamo dato una prima risposta alle necessità degli uomini e le donne della Polizia Penitenziaria.
Grazie al lavoro di squadra di una maggioranza politicamente chiara e coesa, nei prossimi quattro anni aumenterà di 1000 unità il numero di agenti del Corpo. Stiamo lavorando giorno per giorno per creare le condizioni necessarie per avere turni più brevi, carichi di lavoro meno stressanti, maggiore sicurezza nelle carceri e migliore conciliazione tra vita e lavoro.
Il Governo Meloni ha assunto con la Polizia Penitenziaria un impegno ben preciso: dare nuova dignità a un Corpo che spesso è stato ingiustamente bistrattato.
Nonostante le risorse della manovra si siano fatalmente concentrate sulla pandemia energetica, un primo segnale di attenzione alla Polizia Penitenziaria è stato dato.
Ai nostri uomini va il mio sincero ‘grazie’ per l’impegno e il senso di responsabilità con cui, quotidianamente, assolvono al loro dovere nelle carceri italiane”.
È quanto dichiara Andrea Delmastro delle Vedove, Deputato di Fratelli d’Italia e Sottosegretario alla Giustizia.

