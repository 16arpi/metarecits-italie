Terrorismo, Meloni: Renzi e Alfano ignoreranno anche allarme Eurojust?

IMPEDIRE AI BARCONI DI PARTIRE PER GARANTIRE SICUREZZA. «Dopo l’allarme lanciato dai servizi di intelligence di mezzo mondo, le parole del segretario generale della Nato Stoltenberg e del capo della Polizia Pansa, oggi arriva l’ennesima conferma: l’agenzia europea Eurojust ci dice che il traffico di immigrati viene usato per “assicurare l’infiltrazione di membri dell’Isis”. Renzi e Alfano ignoreranno anche questo? Il Governo si dia una svegliata e faccia l’unica cosa che serve: una missione militare per impedire ai barconi di partire. Basta perdere tempo: ad essere in gioco c’è la sicurezza degli italiani».
È quanto scrive su Facebook il presidente di Fratelli d’Italia, Giorgia Meloni.
