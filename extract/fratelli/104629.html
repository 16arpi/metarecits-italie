Ong, Rampelli: Fondi in Def per migranti alimentano i traffici di esseri umani

“Avevamo visto giusto. Sin dal 2013, all’inizio di Mare Nostrum, avevamo avuto il sospetto che i trafficanti di esseri umani utilizzassero le Ong e le missioni italiane per alimentare il business dell’accoglienza. In questi giorni, tra denunce di Frontex e inchieste della magistratura questo sospetto è diventata  certezza,  comprovata dall’apertura di nuovi filoni di indagini. I timori espressi dal procuratore di Catania Carmelo Zuccaro sull’ipotesi che Ong attraverso il traffico di migranti vogliano destabilizzare l’economia italiana li condividiamo. Basti solo considerare il flusso dei denari pubblici riversati sull’accoglienza e destinati alle coop bianche e rosse: 4 miliardi all’anno. Se non è questa destabilizzazione…”.  È quanto dichiara il capogruppo di Fratelli d’Italia-Alleanza nazionale Fabio Rampelli.
