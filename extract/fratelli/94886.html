Marò, La Russa: Monti venga alla Camera dopo dimissioni Terzi

“Dopo le dimissioni dal governo annunciate dal ministro degli Esteri Giulio Terzi, il premier Monti venga in Aula. È necessario che intervenga sin da ora il presidente del Consiglio a proseguire con noi questo dibattito. Nessuno immagina che questo dibattito debba essere annullato, la mia richiesta è che sia arricchito dal presidente del Consiglio”.
  
 
È quanto chiede il parlamentare di Fdi, Ignazio La Russa, intervenendo alla Camera dopo l’informativa di Terzi sul caso marò durante la quale il ministro degli Esteri ha annunciato le dimissioni.
 
