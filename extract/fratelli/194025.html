Premierato: calendarizzata discussione in Senato, nuovo passo avanti verso riforma

“Con l’approvazione in Senato dell’ordine dei lavori e l’introduzione della discussione parlamentare sul Premierato il percorso delle riforme compie un importante passo in avanti, nonostante l’ostruzionismo dell’opposizione. Oltre a rendere più efficiente l’ordinamento dello Stato e l’organizzazione del Governo, questa riforma intende riportare i cittadini al centro della politica, prevedendo un sistema di elezione diretta del Premier che, di fatto, sancisce un patto di rappresentanza tra cittadini e Capo del Governo, mantenendo inalterato l’equilibrio tra poteri dello Stato e senza intaccare il ruolo primario del Parlamento. Ammodernando le istituzioni vogliamo renderle più vicine ai cittadini, più efficaci e vogliamo che i programmi di Governo diventino un reale impegno verso gli elettori”.
Lo dichiara il senatore di Fratelli d’Italia, Andrea De Priamo, membro della Commissione Affari Costituzionali del Senato.
