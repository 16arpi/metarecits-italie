A Napoli, Giorgia Meloni, Stefano Caldoro, Gianni Maddaloni e Marcello Taglialatela&#8230;

…PRESENTANO IL PROGETTO “LA RIVINCITA”. Per la costituzione a Scampia di una cittadella dello Sport e del tempo libero. Successiva tappa agli scavi di Ercolano per il leader di Fdi-An.
Tappa napoletana per Giorgia Meloni, leader nazionale di Fratelli d’Italia – Alleanza Nazionale, che stamane ha presentato, insieme al Presidente Stefano Caldoro, al maestro di Judo Gianni Maddaloni ed al deputato Fdi-An Marcello Taglialatela, in conferenza stampa c/o l’Hotel Mediterraneo, il progetto “La Rivincita”, di recupero e riqualificazion della Caserma di via Miano, area di circa 100 mila metri quadrati quasi totalmente abbandonata, da destinare alla realizzazione di una vera e propria cittadella dello sport e del tempo libero.
Attraverso la rivincita si darà un nuovo impulso sociale economico ed occupazionale al quartiere di Scampia ed alle zone limitrofe, nonchè nuova linfa e prospettiva ai ragazzi ed alle famiglie di quell’area.
I primi mattoni del progetto sono stati messi quando la Meloni era ministro della Gioventu’.
“Il progetto “non e’ un ‘Faremo’, ma lo step di un percorso gia’ avviato quando ero Ministro della Gioventù – ha sottolineato la Meloni – All’epoca tentammo di dare una mano quando, dopo aver incontrato Maddaloni, ci spiegò che tenevano in piedi le loro strutture, destinate ai ragazzi del quartiere di Scampia, autotassandosi”.
“Mi schiero a sostegno di Caldoro – ha detto Maddaloni, che da anni porta avanti a Scampia la palestra con la quale tiene i ragazzi lontano dalla strada – Dalla sinistra arrivano solo parole”.
“Servono opportunita’ – ha aggiunto il maestro di judo – A Scampia siamo in 100mila, solo tremila sono i delinquenti”.
Caldoro ha evidenziato di essere dell’idea che una struttura non utilizzata debba essere data a un quartiere, come Scampia, che”ne ha bisogn”. Un’opportunita’, a suo avviso, “di recupero di un quartiere di cui si descrivono spesso solo i problemi”.
“Il progetto – ha aggiunto Taglialatela – rappresenterà il giusto proseguio e completamento dell’iniziativa “Caserme” già avviata da Maddaloni: si passerà dagli attuali 800 ragazzi accolti all’interno delle strutture del maestro di judo a circa 8.000 ragazzi che potranno praticare sport ed altre attività ludiche ed artistiche in un ambiente sano, a contatto con esempi positivi che possano portarli a preferire la via della legalità a quella della strada. Attraverso “La Rivincita” si darà vita ad un indotto economico che porterà sviluppo, lavoro e prospettiva di futuro a tante famiglie e ragazzi di Scampia”.
Successivamente la Meloni è andata in visita agli scavi di Ercolano, accompagnata dal candidato Sindaco di Fdi-An Gennaro Miranda, per sottolineare l’eccellenza che il sito archeologico rappresenta per il territorio nonostante, però, ancora oggi rappresenti un potenziale non del tutto espresso.
