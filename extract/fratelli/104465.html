Legittima difesa, Rampelli: Il Pd non vuole cambiare niente

“Sulla legittima difesa, il Partito democratico continua a prendere in giro gli italiani. Il testo base adottato in commissione è quello del Pd per il quale questo tema non è affatto legato alla sicurezza…quanto alla psichiatria. Secondo quanto si evince dal testo base adottato,  infatti,  la colpa è esclusa quando chi difende la propria famiglia e la propria casa, magari nottetempo, uccide il ladro perché gli ha causato un grave turbamento psichico. Stiamo al teatro dell’assurdo. Del resto se il Alfano, leader dell’Ap e ministro degli  Esteri, appoggia il ddl di un partito che non esiste in Parlamento, di che vogliamo parlare? ”. È quanto dichiara il capogruppo di Fratelli d’Italia-Alleanza nazionale Fabio Rampelli.
