Centrodestra. Ciriani: Raccogliere appello Meloni per partito sovranista e conservatore

“Mai come adesso in un periodo di confusione e di liti nel governo si avverte forte la necessità di un partito sovranista e conservatore alleato, ma non subalterno, alla Lega che crei le condizioni per rinnovare profondamente il centrodestra. Fratelli d’Italia oggi si pone come un saldo approdo per chi si sente parte della storia del centrodestra e ne condivide i valori. L’appello lanciato da Giorgia Meloni in occasione dell’Assemblea nazionale rappresenta un ulteriore tassello di quel progetto che abbiamo lanciato per realizzare un partito sovranista e conservatore. Già in tanti in questi mesi hanno aderito e mi auguro che nei mesi a venire possano essere ancora di più quelli che rispondano all’appello lanciato dalla nostra leader”. 
Lo dichiara il capogruppo di Fratelli d’Italia al Senato, Luca Ciriani.  
