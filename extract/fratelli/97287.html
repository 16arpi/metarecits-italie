Camera, Meloni: Gravissimo silenzio Boldrini su convegno dedicato a Giorgio Almirante

«Gravissima l’assenza del presidente della Camera dei deputati Laura Boldrini all’iniziativa dedicata a Giorgio Almirante, che non solo non ha ritenuto opportuno far partecipare in rappresentanza di Montecitorio un suo vice ma non si è neanche degnata di inviare un messaggio di saluto.
  
Per fortuna lo ha fatto il Presidente della Repubblica, Giorgio Napolitano, che a differenza della Boldrini sa cosa significhi rappresentare un’Istituzione e sa anche chi era Giorgio Almirante. Cosa probabilmente ignota alla  Boldrini».
Lo dichiara il presidente di Fratelli d’Italia-Alleanza nazionale, Giorgia Meloni, presente al convegno organizzato alla Camera dalla Fondazione Alleanza nazionale “Almirante e le riforme istituzionali”.
Roma, 26 giugno 2014
