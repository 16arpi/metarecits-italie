Europee, Meloni: Italia ha bisogno di classe politica specchiata&#8230;

…CHE “POSSA GUARDARTI NEGLI OCCHI”. «Oggi è il 26esimo anniversario della morte di un grande italiano, si chiamava Giorgio Almirante, gli piaceva dire: “Noi possiamo guardarti negli occhi”. Noi abbiamo disperato bisogno di una classe politica che possa dire agli italiani: “Possiamo guardarti negli occhi”.
  
È anche il motivo per il quale Fratelli d’Italia-Alleanza Nazionale ha voluto nel proprio atto costitutivo una norma che dicesse che non possono essere candidati con noi neanche i condannati di primo grado: la classe politica deve sapere stare un passo avanti la società che vuole rappresentare. Penso che gli scandali giudiziari influenzeranno il voto e credo che sia giusto così. La classe politica deve prendersi le proprie responsabilità quando sbaglia e quello che vediamo per esempio nella vicenda di Expo, che coinvolge la gran parte delle forze politiche, racconta di come la corruzione in Italia non sia stata debellata e di come la politica tenda ancora a spartirsi spazi di potere. L’Italia ha un disperato bisogno di una politica che sia totalmente specchiata».
Lo ha detto a UnoMattina il presidente di Fratelli d’Italia-Alleanza Nazionale, Giorgia Meloni.
Roma, 22 maggio 2014
