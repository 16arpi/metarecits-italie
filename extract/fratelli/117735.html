Coronavirus, Baldini: Governo si attivi per cellule sanitarie mobili su tutto il territorio

Si dia seguito all’approvazione del mio ordine del giorno
“Il governo italiano si attivi immediatamente per istituire cellule sanitarie mobili su tutto il territorio nazionale e non solo nelle zone rosse, presso le quali attuare la distribuzione gratuita di mascherine, disinfettante e altri presidi sanitari di contenimento dell’emergenza epidemiologica da COVID-19. Nei giorni scorsi è stato approvato un mio ordine che impegnava il governo a muoversi in tal senso ma ad oggi ancora nulla è stato fatto. Non si può più perdere ulteriore tempo. E’ importante che i cittadini sappiano dove e come recuperare questo materiale e che questo venga distribuito in maniera corretta e senza che sia oggetto di speculazione economica”.
Lo dichiara Maria Teresa Baldini, deputato di Fratelli d’Italia.
