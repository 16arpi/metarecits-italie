Pensioni, Rizzetto: Disparità trattamenti tra uomini e donne&#8230;

…DA PARTE DEL SOTTOSEGRETARIO NESSUNA RISPOSTA SU OTTAVA SALVAGUARDIA. “Alla luce di quanto riferito dal sottosegretario Baretta,  noto che il Governo, ancora una volta, offre una mera istantanea della situazione senza proporre misure immediate per sanare l’evidente divario di trattamenti pensionistici e salariali tra uomini e donne. La situazione si è normalizzata con la legge Fornero e i sistema contributivo non ci sta dicendo come l’Esecutivo voglia migliorare l’attuale stato dell’arte. Una donna che non ha versato in modo continuativo i contributi ma ha gestito la casa, accudito figli e parenti, accompagnato persone disabili a lei vicine ha gli stessi diritti, soprattutto previdenziali, rispetto a coloro che hanno continuato a lavorare. Alla domanda su una ottava salvaguardia non c’è stata risposta esaustiva. Si mettano  d’accordo al Mef sulla flessibilità in uscita: non ha  senso discutere, secondo l’esecutivo, prima della legge di Stabilità”. È quanto ha detto il deputato di Fratelli d’Italia-Alleanza nazionale Walter Rizzetto partecipando all’audizione del sottosegretario all’Economia Pier Paolo Baretta sulle disparità previdenziali tra uomo e donna, svoltasi in commissione Lavoro.
