Centrodestra, Donzelli: La Russa e Alfano imparagonabili, Berlusconi sbaglia

Donzelli: “Non confondere traditori con alleati”. “Mettere nella stessa categoria La Russa e Alfano è sbagliato”. E’ quanto afferma il coordinatore dell’esecutivo nazionale di Fratelli d’Italia Giovanni Donzelli, commentando le parole di Silvio Berlusconi nell’intervista al Quotidiano Nazionale.

“Alfano è un pessimo ministro in un governo di sinistra, La Russa è stato un ottimo ministro dell’ultimo governo di centrodestra – sottolinea Donzelli – Alfano si è fatto votare dagli elettori di Berlusconi e poi ha tradito, La Russa ha fondato un partito insieme a Giorgia Meloni a 40 giorni dalle elezioni, rischiando tutto pur di rimanere coerente. Berlusconi se vuole essere credibile – conclude Donzelli – non confonda i pessimi voltagabbana con i coraggiosi e coerenti alleati”. 
