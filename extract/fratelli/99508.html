Terracina, Meloni: Complimenti a Procaccini per lavoro svolto&#8230;

…FINISCE AMMINISTRAZIONE CON COMPLICITÀ FORZA ITALIA. «Oggi il Pd, con la complicità di Forza Italia, ha interrotto prima della scadenza il percorso amministrativo della Giunta di centrodestra guidata dal sindaco Nicola Procaccini nel Comune di Terracina. In questi anni, Nicola è riuscito a rappresentare la voglia di legalità e trasparenza in quella città contrastato dai potentati locali. Il suo primo atto è stato la riduzione degli emolumenti percepiti e subito dopo la devoluzione in beneficenza di tutte i regali fatti all’Amministrazione comunale a qualsiasi titolo. La sua azione politica è stata caratterizzata da atti simbolici e risultati concreti. Al sindaco di Terracina, Nicola Procaccini, ai militanti di Fratelli d’Italia e ai terracinesi tutti, voglio ribadire una volta ancora il mio affetto, la mia stima e il mio incoraggiamento a combattere con ancora maggior forza la loro splendida battaglia in difesa della propria città».
È quanto dichiara il presidente di Fratelli d’Italia, Giorgia Meloni.
