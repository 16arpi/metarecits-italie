DL Cura Italia, Calandrini: Pronti a migliorarlo in Parlamento

Il DL Cura Italia contiene misure buone ma non ancora sufficienti per rispondere alla grave crisi sanitaria ed economica scatenata dal Coronavirus. Al momento, in attesa del testo definitivo del decreto, siamo soddisfatti del fatto che il Governo abbia ascoltato la richiesta di Fratelli d’Italia di stanziare di più dei 7 miliardi originari, arrivando fino a 25 miliardi, grazie allo scostamento di Bilancio votato nei giorni scorsi in aula. 
Sospensione dei tributi, interventi su mutui, affitti, cartelle esattoriali, misure per sostenere il sistema sanitario, sono tutte proposte avanzate da Fratelli d’Italia e che sono contenute nel DL Cura Italia. Dispiace non vedere ulteriori misure che potrebbero favorire le imprese, i lavoratori autonomi e le famiglie. Aspetteremo l’arrivo del Decreto Legge in Parlamento per poter fare le nostre proposte in senso migliorativo.
Lo dichiara il Sen. Nicola Calandrini, capogruppo di Fratelli d’Italia in Commissione Bilancio
