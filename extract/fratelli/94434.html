Gallinari, Balboni e Foti: ex-magistrati alleati di questi personaggi?

Davvero un brutto spettacolo quello a cui si è assistito in occasione dei funerali del brigatista rosso Prospero Gallinari. La partecipazione cristiana alle esequie di un uomo defunto, non può essere confusa con il manifesto omaggio al passato omicida di una persona coinvolta in una delle pagine più buie della storia della nostra Nazione.
  
Perché di questo si sono resi protagonisti alcuni esponenti della Federazione della Sinistra, forza politica che sosterrà Ingroia alle prossime elezioni politiche, al di là delle scuse accampate dal massimalista Ferrero. Ci fa specie che ex esponenti della magistratura, categoria che tanti martiri ha consegnato alla lotta al terrorismo, possano dividere un percorso politico con personaggi ancora legati a ideologie obsolete e portatrici di morte e sofferenze.
 
E’ quanto dichiarano congiuntamente il Senatore Alberto Balboni e il deputato Tommaso Foti, parlamentari di ‘Fratelli d’Italia-Centrodestra nazionale’.
