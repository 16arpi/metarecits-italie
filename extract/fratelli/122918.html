Milleproroghe, De Carlo: Governo nuovo ma vecchi vizi. Con fiducia impedito a Fdi di fare suo ruolo opposizione

“Questo è un governo nuovo ma che si trascina i vecchi vizi, come conferma l’ennesima fiducia. Una decisione che non ha consentito all’unica forza politica di opposizione di discutere almeno un emendamento su un provvedimento importante quanto il decreto Milleproroghe. E nonostante avessimo dichiarato la nostra opposizione patriottica e non ostruzionistica. Invece, la maggioranza dopo aver colpevolmente perso due mesi di tempo in lotte di potere ha deciso di porre la fiducia al decreto Milleproroghe, impedendo di affrontare i tanti problemi irrisolti dell’Italia come il rinvio delle cartelle esattoriali, che scadranno tra 3 giorni. Oppure di stabilire l’estensione della golden power per tutto il 2021. Purtroppo, sono prevalse le vecchie logiche che confermano i nostri timori e che questo governo è in perfetta continuità con il Conte bis”.
Lo ha detto il senatore di Fratelli l’Italia, Luca De Carlo, nel corso della sua dichiarazione di voti sul decreto Milleproroghe.

