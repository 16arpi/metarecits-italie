Vitalizi, Rizzetto: Modificare anche quelli del Quirinale, Consulta e Bankitalia? Impossibile &#8220;lesivo&#8221;&#8230;

“Abbiamo presentato un emendamento che va ad assoggettare i componenti della Corte Costituzionale, della Banca d’Italia ed il Presidente della Repubblica alle probabili nuove regole sui “vitalizi”. Il nostro emendamento è stato reso inammissibile poiché ‘lesivo’  della loro autonomia. No, non avete capito male…’lesivo’.  Come se chiedere l’equiparazione di questi tre istituiti sia lesa maestà, Vorremmo inoltre sapere se il presidente Napolitano usufruisca della legge Mosca del 1974, perché pare che ne usufruisca. Si tratta di miracolati che prendono una pensione  senza aver versato una lira di contributi. Sono altre le cose lesive in Italia: sono lesive le pensioni sociali, quelle minime, chi non riesce ad andare in pensione dopo 40 anni”. È quanto ha dichiarato il deputato di Fratelli d’Italia-Alleanza nazionale Walter Rizzetto intervenendo in aula sulla inammissibilità dell’emendamento presentato da Fdi-An.
