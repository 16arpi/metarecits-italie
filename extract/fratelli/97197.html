Irpef, La Russa: Promesse elettorali di Renzi hanno gambe corte

“Le promesse elettorali hanno le gambe corte: l’allargamento del bonus Irpef alle famiglie monoreddito con figli e’ saltato. Dunque, l’impegno ad allargare a fasce di bisognosi gli 80 euro e’ gia’ caduto.
  
Pian piano tutti i nodi di Renzi vengono al pettine. Ieri i dati record della disoccupazione, i piu’ gravi dal dopoguerra, oggi quelli della Corte dei Conti che afferma che abbiamo una pressione fiscale troppo alta, 4 volte superiore alla media Ue e Confindustria che ricorda come siano state perse 120 mila fabbriche. Siamo a un tragico risveglio dopo la televendita di Renzi”. 


Lo dichiara Ignazio La Russa, deputato di Fratelli d’Italia-Alleanza Nazionale.

Roma, 4 giugno 2014


