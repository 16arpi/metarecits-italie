L. Stabilità, Crosetto: Si riempie di marchette, risultato sarà legge inutile,  dannosa e sbagliata

«A colpi di milioni di euro la legge di stabilità si riempie di “marchette” territoriali o, se vogliamo utilizzare una definizione più nobile, di micro interventi localistici ed appare sempre più simile alle vecchie finanziarie. Molti parlamentari cercano di andare all’incasso per tentare di dimostrare in questo modo la qualità del loro impegno o della loro scelta, in alcuni casi, di sostenere questo Esecutivo.
  
Peccato che non sia ciò che serve in questo momento. Il risultato sarà una legge inutile per la crescita, dannosa per le tasche dei contribuenti e ritenuta pure sbagliata dalla Ue. Il massimo sforzo per il peggiore dei risultati».
 
È quanto dichiara il coordinatore nazionale di Fratelli d’Italia, Guido Crosetto.
 
