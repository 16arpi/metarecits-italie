Medio Oriente, Meloni: Sì a soluzione &#8220;due popoli, due Stati&#8221;

…GOVERNO RENZI STA COLLEZIONANDO SOLO FIGURACCE IN POLITICA ESTERA. «Fratelli d’Italia crede da sempre alla soluzione “due popoli, due Stati”. Siamo quindi favorevoli…

…a determinate condizioni di sicurezza per Israele, al riconoscimento dello Stato palestinese. Non so se l’Esecutivo riuscirà a comprendere quale sia il mandato che gli è stato attribuito dalla sua stessa maggioranza, ma fa sorridere amaramente che si dia tanta importanza ai futuri pronunciamenti del governo Renzi sulla questione israelo-palestinese quando lo stesso governo sta collezionando in politica estera solo figuracce. L’assoluta incapacità di incidere sulla questione libica con i terroristi dell’Isis a pochi chilometri dalle nostre coste, la clamorosa esclusione della Mogherini dai negoziati tra Russia e Ucraina e l’incresciosa vicenda dei nostri marò sono solo alcuni tra gli ultimi insuccessi di Renzi».
È quanto dichiara il presidente di Fratelli d’Italia, Giorgia Meloni.
