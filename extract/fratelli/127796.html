Turismo, Lollobrigida-Caramanna: solidarietà a lavoratori Majestic, subito ristori

“Solidarietà ai 47 lavoratori dell’hotel Majestic di Roma, licenziati nei giorni scorsi via e-mail. Sono stati mandati a casa padri e madri, troppe famiglie ora hanno di fronte un futuro incerto. La crisi della struttura di via Veneto, così come tante altre, è figlia delle scelte scellerate di un governo incapace di fronteggiare la pandemia e che ha adottato la politica delle chiusure per decreto. In un grave momento di crisi economica, l’esecutivo dovrebbe tutelare imprese e lavoratori e non continuare a finanziare l’inutile Reddito di cittadinanza. Mancano risposte serie e aiuti concreti per mettere in salvo tutto il mondo del turismo e in particolare il settore alberghiero, troppo spesso dimenticati. Fratelli d’Italia chiede ristori immediati, la proroga della cassa Covid, il ripristino del credito d’imposta per gli affitti per le strutture ricettive e l’esonero del pagamento Imu”.

Lo dichiarano il capogruppo di Fratelli d’Italia alla Camera, Francesco Lollobrigida, e il responsabile nazionale dipartimento Turismo FDI, Gianluca Caramanna.
