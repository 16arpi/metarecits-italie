Referendum: Sabato ad Arezzo primo incontro del comitato &#8220;No, grazie&#8221;

ALL’INCONTRO, PROMOSSO DA GIORGIA MELONI, SARANNO PRESENTI OLTRE 200 SINDACI, GOVERNATORI E AMMINISTRATORI LOCALI. Sabato 23 luglio, a partire dalle ore 10.30 presso l’Auditorium di Arezzo (via Spallanzani, 23) primo incontro del Comitato referendario ‘No grazie’, che si oppone alla riforma Costituzionale di Renzi. Al Comitato aderiscono circa 200 tra presidenti di Regioni, sindaci, consiglieri e amministratori locali. All’incontro di sabato, promosso dal presidente di Fratelli d’Italia, Giorgia Meloni, saranno presenti importanti esponenti dei principali partiti del centrodestra. Durante gli interventi degli amministratori locali verranno illustrate le ragioni del no al referendum e le proposte per una riforma costituzionale più vicina ai cittadini e alle istanze del territorio.
MODALITÀ DI ACCREDITO PER LA STAMPA
L’accesso all’Auditorium di Arezzo è consentito previo accredito. I giornalisti, fotografi e cineoperatori che vorranno seguire l’evento dovranno inviare la richiesta entro le ore 19.00 di venerdì 22 luglio all’indirizzo e-mail: stampa.meloni@gmail.com, indicando nome e cognome, recapito telefonico e testata.
