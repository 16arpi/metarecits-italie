Napoli, Cirielli: Sinistra manifesta sulla pelle di cittadini e forze dell&#8217;ordine

“Gli episodi di violenza ai danni delle forze dell’ordine sono ormai una costante di questi ultimi giorni e, a quanto pare, l’efferatezza di certe aggressioni non pare voler scemare. Quanto avvenuto a Napoli non fa altro che confermare la natura violenta di certe frange che si spacciano come portatrici di democrazia, salvo poi presentarsi alle manifestazioni con bastoni e bombe carta. Anche questa volta le forze dell’ordine pagano a caro prezzo il loro servizio con 5 uomini costretti alle cure mediche a seguito degli scontri ed è a loro che rivolgo il mio pensiero. Noi già in questa legislatura avevamo presentato una proposta di legge per inasprire le pene per chi si macchia di questi reati. Ma purtroppo siamo rimasti inascoltati. Una volta al governo, faremo in modo che coloro che strumentalizzano la libertà di manifestare per compiere aggressioni alle forze dell’ordine e terrorizzare la comunità cittadina, non possano confidare su alcun salvacondotto”.
È quanto afferma Edmondo Cirielli, Deputato di Fratelli d’Italia e membro della Commissione Difesa.
