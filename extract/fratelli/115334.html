Migranti, Meloni: Da Pd e M5s prove tecniche di &#8216;Governo delle frontiere aperte&#8217;, Trenta dà via libera a ondata clandestini

“Prove tecniche di Governo Pd-M5S in nome delle porte aperte all’immigrazione illegale di massa. Il ministro della Difesa Trenta, dopo mesi di silenzio, improvvisamente si anima e non firma il divieto di ingresso nelle acque territoriali per la nave ONG Open Arms dando così il via libera per far ripartire l’ondata di clandestini verso l’Italia. È questo il governo che vorrebbero creare in queste ore con giochi di palazzo: il governo delle frontiere aperte, dello ius soli, del business delle Ong e delle cooperative dell’accoglienza. Fratelli d’Italia dice no a questa follia che vorrebbe trasformarci nel campo profughi d’Europa. Siano gli italiani a scegliere da chi vogliono essere governati e le politiche migratorie dell’Italia”.
Lo scrive su Facebook il presidente di Fratelli d’Italia, Giorgia Meloni.
