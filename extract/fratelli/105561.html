Fincantieri, Meloni: Gentiloni convochi leader dei partiti Italiani per affrontare in modo unitario grave atto Macron

“Sulla vicenda Fincantieri l’Italia paga, ancora una volta, sulla propria pelle la debolezza del quarto governo di fila non legittimato dal voto popolare.
Ciò ribadito, a scanso di equivoci, penso che in questo caso specifico occorra provare a fare uno sforzo per dimostrare, almeno una volta, che nei momenti centrali sappiamo anteporre la Patria a qualunque divisione.
Pertanto, invito il Presidente Gentiloni a convocare a Palazzo Chigi tutti i leader dei partiti italiani, non solo la maggioranza, per affrontare questo gravissimo atto di Macron in modo unitario. E invito contestualmente Berlusconi, Grillo, Salvini, Bersani, a rendersi disponibili come me. Per battere il pugno ed essere credibili occorre che si capisca che quando conta sappiamo essere una Nazione. Il che avrebbe un valore simbolico di gran lunga superiore a quello economico. In attesa e nella speranza di tornare ad avere quanto prima un governo forte e scelto dal popolo”.
Lo scrive su Facebook il presidente di fratelli d’Italia Giorgia Meloni.
