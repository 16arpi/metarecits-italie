Ex Ilva: Italia a testa alta grazie a governo Meloni

“Il governo Meloni porta avanti una politica industriale degna di questo nome. Un plauso va al ministro Urso per il decreto che ha portato all’attenzione del Consiglio dei ministri di questa settimana. Un provvedimento in cui si rintracciano segnali importanti sui crediti che le imprese dell’indotto vantano dall’ex Ilva. Un sentito grazie va ai rappresentanti del governo, al ministro Urso e ai tecnici del Mimit per aver accolto le istanze che arrivano da queste aziende. Tutte queste imprese potranno finalmente trovare ristoro dei crediti maturati verso l’ex Ilva e risollevarsi dopo anni di difficoltà”. Lo dichiara il senatore di Fratelli d’Italia, Ignazio Zullo, capogruppo in commissione Lavoro al Senato.
“L’Italia torna a testa alta dopo anni di inefficienza. I governi di sinistra hanno messo a dura prova il tessuto economico e sociale del Paese. Al contrario l’esecutivo Meloni è riuscito a cambiare passo, mettendo in campo una solida politica industriale. Un plauso va al ministro Urso per il decreto approvato dal Cdm di questa settimana in cui trovano soluzione problemi che l’ex Ilva e il suo indotto soffrivano da anni. Soluzioni innovative ed efficaci per salvaguardare la filiera. Si rintracciano, infatti, segnali importanti sui crediti che le imprese dell’indotto vantano dall’ex Ilva”. Lo dice il senatore di Fratelli d’Italia, Filippo Melchiorre, vicepresidente della commissione Finanze di Palazzo Madama.
