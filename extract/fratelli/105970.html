Perugia, Cirielli: Solidarietà ai giudici, per sicurezza tribunali si fa troppo poco

“Esprimo la mia solidarietà e la mia vicinanza ai giudici e al dipendente amministrativo vittime questa mattina dell’aggressione al Tribunale civile di Perugia. Siamo di fronte ad un fatto molto grave rispetto al quale bisogna fare chiarezza, anche per accertare eventuali falle nel sistema di sicurezza. La vicenda, purtroppo, ripropone un tema su cui si fa troppo poco, nonostante solleciti e richiami vari anche da parte di quanti operano nei tribunali”. È quanto dichiara Edmondo Cirielli, deputato di Fratelli d’Italia-Alleanza Nazionale, responsabile del Dipartimento Giustizia del partito.
