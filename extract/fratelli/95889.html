Anni di piombo, FdI Roma: Marino tuteli memoria Zicchieri

“Questa volta a subire l’ennesimo oltraggio da parte di Marino e della sua immobile giunta è la memoria di Mario Zicchieri, giovane militante del Msi, ucciso negli anni di piombo all’età di 16 anni per mano del terrorismo politico. Nell’anniversario della sua scomparsa il Campidoglio non ha né scritto una riga, né deposto una corona di fiori nel giardino a lui dedicato, al Pigneto. Non ha avuto il coraggio di continuare quel percorso di memoria iniziato nel 2008 dal centrodestra. Marino, così come prevede lo Stato italiano, esca dal silenzio e tuteli la memoria di un giovane innocente, vittima dell’odio e della violenza politica”.
  
E’ quanto dichiarano in una nota congiunta gli esponenti di Fratelli d’Italia Fabrizio Ghera, capogruppo in Campidoglio, Andrea De Priamo, portavoce costituente romana, Federico Iadicicco, membro costituente regionale e Federico Mollicone, dirigente nazionale.
Roma, 29 ottobre 2013
