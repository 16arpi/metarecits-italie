Taglialatela: Renzi e De Luca tacciono sul presidente campano del Pd indagato per camorra

ANCHE LETTIERI NON DICE UNA PAROLA, MA DI QUESTO NON MI MERAVIGLIO. “L’autosospensione del presidente campano del Partito Democratico, Stefano Graziano, rappresenta la classica foglia di fico che non nasconde minimamente le responsabilità del centrosinistra.
Appare chiaramente che gli appalti sono stati usati per favorire i candidati di De Luca alle ultime elezioni regionali.
Ovviamente il governatore sceriffo tace ed insieme a lui rimane in silenzio anche Matteo Renzi.  Inutile dire che anche Lettieri non dice una parola, ma di questo non mi meraviglio affatto…”.
E’ quanto scrive sulle sue pagine social Marcello Taglialatela, Parlamentare di Fratelli d’Italia – An e candidato Sindaco di Napoli.
