Milleproroghe, Trancassini: Marchette per parlamentari e niente soldi per i terremotati

FDI scriverà a terremotati elenco delle marchette fatte dalla maggioranza
 
“Nel decreto Milleproroghe ci sono innumerevoli elargizioni fatte per soddisfare le esigenze elettorali non solo dei parlamentari ma anche di coloro che sono in campagna elettorale, come quella tentata per la Casa delle donne. Di fronte a questo scempio, l’indignazione per la mancata attenzione nei confronti delle popolazioni colpite dal sisma è ancora più grande. Tutte le promesse fatte dalla maggioranza ai terremotati vengono archiviate con una banalissima alzata di mano. FDI continuerà a portare avanti le loro istanze e scriveremo a ogni singolo terremotato l’elenco delle marchette che la maggioranza ha fatto con questo decreto perché le Regioni e i Comuni colpiti devono sapere a chi e a che cosa sono stati dati i soldi che non sono stati dati, come chiedeva Fratelli d’Italia, per i terremotati, per il personale, per la proroga della busta paga pesante ecc… Mi auguro, che almeno ora il presidente del Consiglio Giuseppe Conte si asterrà dal fare passerelle in quelle zone”.
Lo dichiara Paolo Trancassini, deputato di Fratelli d’Italia.
