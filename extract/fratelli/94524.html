Varchi: Altro che rivoluzione, all’ARS il solito mercato delle vacche

Stiamo assistendo al solito e vergognoso mercato delle vacche in scena all’Assemblea Regionale Siciliana. A pochi mesi dalle elezioni regionali numerosi deputati eletti nelle due coalizioni di centrodestra guidate da Musumeci e Miccichè stanno passando a sinistra per sostenere il Governo Crocetta. Dalla stampa apprendiamo di continui incontri tra il Presidente della Regione e questi parlamentari pronti al cambio di casacca. Siamo davanti ad una pratica indegna che calpesta la volontà degli elettori.   Con Crocetta abbiamo la riproposizione delle peggiori pratiche della prima repubblica. Altro che rivoluzione, è la riedizione della corazzata Potëmkin in salsa fantozziana.
È quanto scrive Carolina Varchi, candidata alla Camera dei Deputati nella lista di Fratelli d’Italia, nel suo blog sul passaggio di alcuni deputati dall’opposizione alla maggioranza.
