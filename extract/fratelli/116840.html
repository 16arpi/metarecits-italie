Manovra, Delmastro: Vittoria FdI su diritti degli italiani del Venezuela

“Grande vittoria di Fratelli d’Italia sui diritti degli italiani del Venezuela. Grazie a due nostri emendamenti approvati alla manovra, agli italiani del Venezuela è stato riconosciuto il diritto a ricongiungersi con la propria madrepatria per sfuggire alla crisi economica e alle violenze derivanti delle scellerate scelte politiche del dittatore comunista Maduro.
Ora occorre fare un passo avanti: approvare una legge, sul modello spagnolo, che preveda un percorso facilitato di reinserimento socio-economico che per i discendenti di italiani all’estero che decidono di ritornare a vivere e produrre nella terra dei propri padri”.
È quanto dichiara il capogruppo di Fratelli d’Italia in commissione Affari Esteri, Andrea Delmastro delle Vedove.
