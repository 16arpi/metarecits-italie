Turismo, assessori FdI: Sacrosanta battaglia deputati FdI per Ministero turismo

“Ringraziamo il gruppo di Fratelli d’Italia alla Camera per aver condotto una sacrosanta battaglia per l’istituzione del Ministero del Turismo e del Made in Italy. Era ed è un impegno elettorale del centrodestra che va ribadito in ogni sede. Ci auguriamo che il rafforzamento della struttura in capo al Ministero delle Politiche Agricole sia solo il primo passo e che il Ministro Centinaio, a cui tutti riconosciamo passione e competenza, riesca nei prossimi mesi a porre le basi per questo ulteriore passaggio che significherebbe finalmente investire sul turismo come comparto strategico per l’economia nazionale.
Il ruolo delle Regioni sarà certamente fondamentale ma altrettanto importante sarà la promozione unitaria del marchio Italia a livello internazionale, che soltanto un Ministero ad hoc e un Enit rilanciata potranno assicurare”. È quanto dichiarano in una nota congiunta gli Assessori regionali al Turismo di Fratelli d’Italia, Lara Magoni (Lombardia), Gianni Berrino (Liguria) e Sandro Pappalardo (Sicilia).
