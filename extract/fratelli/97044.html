Riforme, Crosetto: Voto di Fi sancisce sua resa a Renzi

“Il voto di FI in commissione Affari costituzionali a favore della riforma del Senato sancisce la definitiva resa di quel partito a Renzi ed al PD e sconfessa palesemente tutto ciò che Berlusconi ha detto negli ultimi giorni.
  
I senatori non saranno eletti, il senato sarà al 75% espressione PD e muore l’idea dell’elezione diretta del premier. Ma soprattutto si dimostra che FI ormai risponde al fischio di Renzi. Come un cane qualsiasi al padrone. Ecco svelato l’effetto dudu. Non si é trasformato in una maggiore coscienza animalista ma in un totale asservimento del partito al volere di Renzi. Ormai FI é politicamente un affluente del grande fiume renziano. Il prezzo di questo atteggiamento non é politico e Renzi lo sta già pagando: la lenta distruzione della Rai. A Renzi la politica, a Berlusconi e famiglia la tv. Agli italiani i cocci”.
Lo dichiara Guido Crosetto, Coordinatore nazionale di Fratelli d’Italia-Alleanza Nazionale.
Roma, 7 maggio 2014
