Varsavia, Scurria: I primi quattro tifosi tornano a casa

“Ci sono voluti sette giorni dall’ incontro del presidente Letta con il primo ministro polacco per la scarcerazione dei primi quattro tifosi laziali che finalmente torneranno a casa. Apprendiamo con gioia la notizia della liberazione dei nostri ragazzi cui seguirà già domani la scarcerazione di altri quattro ragazzi e presumibilmente martedì prossimo ne seguiranno altri quattro. E’ una buona notizia perché è un segnale di apertura significativo delle autorità polacche verso una soluzione che inizialmente sembrava difficile da raggiungere.
  
Peccato tuttavia che abbiamo ancora dieci tifosi laziali in attesa di ritornare dalle proprie famiglie”.
E’ quanto dichiara l’eurodeputato di Fratelli d’Italia, Marco Scurria.
Roma, 12 dicembre 2013
