Austria, Lollobrigida: FdI unico argine a ostilità anti italiana. Lega he fa?

“Sull’ostilità di Vienna nei nostri confronti, Fratelli d’Italia darà battaglia in tutte le sedi pur di difendere la sacra e inviolabile sovranità della Nazione, a cominciare dal chiedere che venga tolta la cittadinanza italiana a chi deciderà di prendere quella austriaca”. Lo dichiara il capogruppo di FDI alla Camera, Francesco Lollobrigida. “Il Pd – prosegue – ha già dimostrato di essere un partito di anti italiani vendendo i connazionali altoatesini per blindare la Boschi, garantendole uno scranno in Parlamento. La Lega di Matteo Salvini ora deve chiarire, in modo netto ed inequivocabile, se è disposta a fare altrettanto pur di andare al governo con i filoaustriaci della SVP. Fratelli d’Italia, che la prossima settimana sarà in Alto Adige con una delegazione territoriale e parlamentare, è l’unica forza politica schierata in difesa degli interessi della Nazione e degli italiani. L’unico vero argine – conclude Lollobrigida – a questa deriva che  vuole trasformare la terra per la quale sono morti centinaia di migliaia di italiani, in una mera merce di scambio”
