Europee, Meloni: Spazio FdI-AN è quello di destra storica&#8230;

…E DI CHI VUOL FARE INTERESSI ITALIA NON DELLA GERMANIA. «In questa campagna elettorale lo spazio per l’offerta di Fratelli d’Italia-Alleanza nazionale è quello della destra storica e per chi vuole mandare in Europa un’Italia orgogliosa.
  
Noi diciamo: votate nell’interesse nazionale. Chi vota per Renzi e per Berlusconi vota per il mantenimento di un’Italia che in Europa va a prendere ordini, chi vota per Grillo non lo sappiamo perché lui non ha mai parlato di Europa; chi vota per la Lega vota per la scissione del Veneto e della Padania, chi vota per la sinistra vota per l’internazionalismo. Chi vota per Fratelli d’Italia-Alleanza Nazionale invece vota per l’Italia».
Lo ha dichiarato il presidente di Fratelli d’Italia-Alleanza Nazionale, Giorgia Meloni, intervistata dal Tg1.
«L’euro? Il problema  è che non abbiamo mai fatto una moneta unica ma abbiamo adottato il marco tedesco. Abbiamo una moneta troppo forte per la nostra economia e restare all’interno dell’euro significherebbe essere spacciati per fare l’interesse della Germania. Per questo Fratelli d’Italia-Alleanza nazionale propone uno scioglimento concordato e controllato di tutta la zona euro e un graduale ritorno alle monete nazionali», ha spiegato Meloni. 
Roma, 21 maggio 2014
