Terrorismo, Meloni: Pd vuole dare un lavoro ai potenziali terroristi, sono senza parole

«Giuro che non è uno scherzo. All’esame della Camera c’è la seguente proposta di legge: “Misure per la prevenzione della radicalizzazione e dell’estremismo jihadista”. L’art. 5 di questa proposta, sottoscritta da ben 28 deputati Pd, prevede “l’inserimento lavorativo di soggetti esposti ai rischi di radicalizzazione e di estremismo jihadista”. Si, avete letto bene: se sei un potenziale terrorista, il Pd vuole inserirti nel mondo del lavoro per convincerti che non devi salire sul primo Suv per investire e uccidere gente innocente o mettere una bomba in metro. Sono senza parole».
È quanto scrive su Facebook il presidente di Fratelli d’Italia, Giorgia Meloni, postando la foto dell’art. 5 della proposta di legge recante “Misure per la prevenzione della radicalizzazione e dell’estremismo jihadista” (AC 3558).
