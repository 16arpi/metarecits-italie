Provinciali, Marsilio: Grande risultato di Fratelli d&#8217;Italia a Udine

  “A scrutinio praticamente concluso, alla provincia di Udine, Fratelli d’Italia prende il 4,15%. Alle politiche di meno di due mesi fa aveva l’1,36%. Anche sommando i voti che prese La Destra (0,78%), la percentuale raccolta è praticamente raddoppiata. Risultato ancora più rimarchevole se consideriamo che alle contemporanee elezioni regionali FdI non aveva la propria lista, mentre la Destra ha raccolto solo l’1,5%. È la dimostrazione che FdI ha una grande potenzialità di crescita, direttamente proporzionale al tempo, al radicamento, all’entusiasmo e alla voglia di vincere che ci mettono i suoi militanti. Complimenti ai nostri amici di Udine. Seguiamo l’esempio”.
È quanto scrive su Facebook Marco Marsilio, portavoce della costituente regionale del Lazio di Fratelli d’Italia.
Roma, 23 aprile 2013
