Covid, Foti: fare chiarezza per vittime e personale sanitario

“Fratelli d’Italia è firmataria della proposta di legge di una commissione di inchiesta parlamentare sulla vicenda del Covid: non per sostituirsi alla magistratura o entrare a gamba tesa sul lavoro dei giudici, ma per cercare di mettere in fila tutto ciò che non ha funzionato. So quello che è successo a Piacenza dove vivo e dove abbiamo perso tante persone, familiari e amici. Il personale sanitario e parasanitario ha fatto l’impossibile per salvare vite umane e anche per loro dobbiamo fare chiarezza e capire perché, come spesso accade in Italia, si declinano piani, si prendono impegni e poi quando devono funzionare non funzionano”.
Lo ha dichiarato al Tg4 il capogruppo di Fratelli d’Italia alla Camera dei deputati, Tommaso Foti.
