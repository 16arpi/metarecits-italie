Dl fisco. Iannone: M5S e Lega tradiscono italiani. Nessuna riforma fiscale ma soltanto mini condono

“Questo decreto è un tradimento alle spalle degli italiani. E’ assente qualsiasi riforma fiscale di cui, invece, i cittadini avrebbero realmente bisogno. Gli italiani, infatti, pagano un alto livello di tassazione a fronte di un basso livello di servizi. Uno Stato, quindi, più nemico e l’aver previsto all’interno del decreto un mini condono cambia ben poco la situazione. Come Fratelli d’Italia attendiamo di capire quale sarà l’atteggiamento della Lega e del M5S sui nostri emendamenti, sollecitati dall’Anci, che consentirebbero di far quadrare i conti delle Amministrazioni locali sempre in grandi difficoltà. Sarebbe l’occasione per la maggioranza di dimostrare che davvero esiste una ‘manina’, che stavolta però porta sollievo rispetto alle misure completamente insufficienti previste in questo decreto”. Lo ha dichiarato il senatore di Fratelli d’Italia, Antonio Iannone, nel corso della discussione generale in Aula sul decreto fiscale.
