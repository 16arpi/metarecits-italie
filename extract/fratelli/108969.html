Roma, Meloni: Oggi in municipi III e VIII per far vincere centrodestra. Chi il 10 giugno sceglie FdI mette suo voto in cassaforte

“Domenica 10 giugno si vota nei Municipi III e VIII di Roma. Stamattina siamo nel Municipio III mentre nel pomeriggio saremo nel municipio VIII, che riguarda anche la Garbatella, per sostenere i candidati della lista di Fratelli d’Italia e i candidati del centrodestra alla presidenza. Speriamo che la coalizione possa vincere anche in questa occasione come ha dimostrato dal 4 marzo in poi perché c’è un sentimento maggioritario tra i cittadini. Perché votare Fratelli d’Italia alle amministrative? Perché un voto dato a FdI è un voto messo in cassaforte. Il nostro è un partito che non ha mai tradito, che è sempre stato coerente e che ha sempre messo l’interesse degli italiani prima di tutto. E i nostri candidati sono onesti, capaci, seri e visto che conoscono bene il territorio sono in grado di dare delle risposte”.
È quanto ha detto nel corso di una iniziativa elettorale in III Municipio a Roma il presidente di Fratelli d’Italia, Giorgia Meloni.
https://www.facebook.com/giorgiameloni.paginaufficiale/videos/10156344101942645/
