Libia, Rampelli: Renzi peso piuma in Ue e nel mondo

“Nel vertice europeo sulla Siria l’Italia non c’è. Nei vertici europei sull’Ucraina l’Italia non c’era. Perfino nell’ultimo vertice sulla   Libia, l’Italia è stata esclusa. Renzi ha dovuto parlare della Libia all’Assemblea dell’Onu, per cercare di recuperare terreno.
Peggio dell’Europa che mette da parte l’Italia e dell’Italia che si fa escludere senza reagire ci sono Usa e Russia,  che riportano le lancette dell’orologio alla guerra fredda giocando a Risiko con Assad e ignorando che il Medio Oriente è devastato dall’Isis e occorre una missione internazionale mondiale per debellarlo. Non solo militare. Anche l’Europa ha le lancette dell’orologio ferme al 1945, è ancora il continente le cui nazioni si fanno dispetti e si colpiscono, irreparabilmente distanti dal sentirsi un corpo solo. La rovinosa marginalizzazione dell’Unione Europea è frutto degli stanchi rituali del secolo scorso”.

È quanto ha dichiarato il capogruppo di Fratelli d’Italia-Alleanza nazionale Fabio Rampelli intervenendo su Sky tg 24.
