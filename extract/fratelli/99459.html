Expo: A Milano esponenti FdI ripuliscono simbolicamente ingresso&#8230;

…PALAZZO MARINO: “VIA LA GIUNTA PISAPIA”. Una delegazione di Fratelli d’Italia guidata da Ignazio La Russa, Carlo Fidanza, Riccardo De Corato e Giovanni De Nicola ha manifestato in Piazza della Scala a Milano. Gli esponenti di FdI-An, armati di ramazze, hanno simbolicamente spazzato l’ingresso di Palazzo Marino.
“Oggi pomeriggio il Sindaco ha guidato una manifestazione per ripulire la città dai danni causati dai suoi amichetti dei centri sociali. Noi siamo qui invece per spazzare simbolicamente via la giunta Pisapia”, ha dichiarato Ignazio La Russa.
“Attendiamo tutti i milanesi onesti e arrabbiati alla manifestazione di domani con le altre forze di centrodestra, con ritrovo alle ore 19 in corso Magenta, per solidarizzare con i concittadini che hanno subito i danni delle devastazioni e per chiedere le dimissioni del sindaco Pisapia oltre a quelle di Renzi e Alfano, che si sono dimostrati incapaci di garantire l’ordine pubblico”, ha aggiunto Carlo Fidanza, componente dell’Ufficio di Presidenza di FdI-An.
“Il Sindaco Pisapia oggi è stato giustamente contestato da alcuni cittadini che lo hanno rimproverato per il ritardo della presenza sui luoghi delle devastazioni. I milanesi non sono stupidi: Pisapia si lava la coscienza dopo aver sempre coccolato i centri sociali”, conclude Riccardo De Corato, vice presidente del Consiglio Comunale di Milano e Capogruppo di FdI-An in Regione Lombardia.


