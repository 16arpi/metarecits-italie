Calcio, Rampelli: Interrogazione su pugno chiuso Ulivieri

“L’album Panini è un’icona sacra del calcio. Chiunque abbia amato questo sport ha collezionato e scambiato le figurine dei calciatori, un vero e proprio rito che si consumava nei corridoi delle elementari e delle medie. Ora vedere il rappresentante degli allenatori della FIGC, Ulivieri che fa il pugno chiuso durante la presentazione dell’album è un insulto inaccettabile. E non si capisce per quale motivo sia stata scelta questa come immagine da diffondere per la cosiddetta ‘photo opportunity’. Non si può sporcare uno dei simboli del calcio per antonomasia in una sezione del Politburo del comitato centrale del Partito comunista sovietico. Stupisce il silenzio delle istituzioni sportive e dei ‘compagni’ di foto”.
È quanto dichiara il capogruppo di Fratelli d’Italia Fabio Rampelli che ha inviato un’interrogazione al ministro dello Sport Luca Lotti.
