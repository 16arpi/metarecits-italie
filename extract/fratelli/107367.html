Museo egizio, Fidanza: Pd usa bufale contro Meloni. Renzi pensi a chiamare brigadiere ferito a Piacenza

“Ecco come la malafede della sinistra costruisce fake news ad arte. Né Giorgia Meloni né altri esponenti di Fratelli d’Italia hanno mai detto di voler cacciare il direttore del Museo Egizio. Evidentemente la Sinistra sente odore di sconfitta. Le rimozioni forzate sono scelte lontane da noi e a appartengono, invece, a Renzi e al Pd come dimostra l’occupazione delle poltrone e del potere messe in atto al governo. Renzi spieghi perché ancora non ha chiamato il brigadiere pestato dai centri sociali invece di telefonare immediatamente al direttore del Museo Egizio”.
Lo ha dichiarato il responsabile Enti Locali di Fratelli d’Italia, Carlo Fidanza.
