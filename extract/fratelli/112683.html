Terrorismo, De Carlo: Mattarella non conceda grazia a Oberleiter. Respinga richiesta come fece Napolitano

“Il Presidente della Repubblica Sergio Mattarella non conceda la grazia al terrorista altoatesino Heinrich Oberleiter, condannato a due ergastoli perché ritenuto responsabile dalla Corte di Assise di aver compiuto attentati negli anni settanta per l’indipendenza del Tirolo. In questi anni, Oberleiter non si è mai pentito dei crimini commessi ed anzi, ha più volte dichiarato di esserne fiero. Per il rispetto delle vittime, chiediamo pertanto al Presidente Mattarella di respingere, così come fece il suo predecessore Napolitano, questa vergognosa richiesta e di chiedere all’Austria l’immediata estradizione di tutti quei terroristi che come Oberleiter, si sono macchiati di quei crimini e che in quella terra hanno trovato rifugio. Lo dobbiamo al popolo italiano, lo dobbiamo alle vittime del terrorismo”.
Lo dichiarato il deputato di Fratelli d’Italia Luca De Carlo in merito alla richiesta di grazia presentata dal terrorista Heinrich Oberleiter.
