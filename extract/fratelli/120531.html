Tlc, Butti: Iniziativa politica per reti strategiche sotto controllo pubblico

Si discuta subito mozione FDI già calendarizzata
“TIM E OF si pestano i piedi, si sgambettano e ora si denunciano chiedendo reciprocamente i danni. Quello che Fratelli d’Italia, da tempo immemore, afferma è sancito e confermato dai fatti: la rete unica non potrà mai nascere spontaneamente per scelta dei principali contendenti. Occorre una iniziativa politica chiara e forte per collocare le reti strategiche delle comunicazioni sotto controllo pubblico e con un modello wholesale only. Esattamente quello che FDI chiede con la sua mozione calendarizzata alla Camera da mesi ma che, mettendo in imbarazzo maggioranza e governo, viene sistematicamente rinviata. Serve chiarezza a partire dal ruolo di CDP, cioè i risparmi postali degli italiani, che è presente con quote importanti in entrambe le rissose compagini. Non vogliamo la “storia infinita” delle reti. Si discuta subito e si metta ai voti del Parlamento la mozione di Fratelli d’Italia: lo dobbiamo alle imprese, alla PA che non riesce a dialogare, al sistema sanitario, ai giovani che hanno diritto al loro futuro. La digitalizzazione è un dovere”.
Lo dichiara Alessio Butti, deputato di Fratelli d’Italia e responsabile TLC di FDI.
