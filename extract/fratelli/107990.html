Assicurazioni, Cirielli: Governo Gentiloni licenzia 250mila agenti. Sospenda direttiva 2016/97

“Sarebbe un grave errore se il governo Gentiloni procedesse, senza un confronto con la categoria degli agenti di assicurazione, al recepimento della direttiva Ue 2016/ 97, che rischia di far chiudere migliaia di agenzie di assicurazione con un danno occupazionale di oltre 250mila addetti, tra agenti, subagenti e dipendenti, senza alcun vantaggio per il consumatore”: è quanto denuncia  in una nota Edmondo Cirielli, deputato di Fratelli di Italia e presidente della direzione nazionale Fdi
“Con il recepimento della direttiva 2016/97, il governo del Pd mostra ancora una volta il vero volto, schierandosi dalla parte di banche e grandi gruppi assicurativi, penalizzando cittadini e un’intera categoria professionale” spiega Cirielli
“Il nostro invito all’esecutivo è di sospendere l’adozione della direttiva, avviando da subito un confronto con la categoria degli agenti assicurativi per individuare una soluzione che tuteli professionalità e livelli occupazionali” conclude il presidente della direzione nazionale di Fratelli di Italia

