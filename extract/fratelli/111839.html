Mafia, Stancanelli: Ottima operazione antimafia, grazie a carabinieri e Dda Palermo

“Ottima l’operazione che stamattina ha portato all’arresto del successore di Totò Riina, Settimo Mineo, e di altre 45 persone”. È quanto dichiarato in una nota dal senatore di Fratelli d’Italia Raffaele Stancanelli, commentando l’operazione antimafia portata a termine dai carabinieri del Comando provinciale di Palermo.
“Un grande successo della Procura di Palermo e dei carabinieri a cui esprimo piena gratitudine e apprezzamento”.
“Questa maxi operazione antimafia che ha disgregato la nuova “Cosa Nostra” – continua il senatore FdI – ci fa capire che è necessario non abbassare mai la guardia e continuare a contrastare la criminalità organizzata, fenomeno sempre pronto a rinnovarsi e a penetrare nel tessuto economico della Sicilia”.
“Grazie ai carabinieri e alla Dda di Palermo” conclude il senatore Stancanelli, componente della commissione antimafia.
