Elezioni, Meloni: M5S è strutturalmente di sinistra È pericoloso tanto quanto il Pd

“PD e M5S sono due sinistre entrambe pericolose, perché il Movimento Cinque Stelle su tutte le grandi questioni in questi anni ha sostenuto le politiche del PD. Di Maio può dire quanto vuole “prima gli italiani” ma ricordo che a far bocciare la proposta con cui chiedevo che lo Stato non spendesse per un immigrato più di quanto spende per un pensionato sociale furono i grillini che in commissione bilancio fecero l’inferno, molto più del Pd.
 La smettano di prendere in giro gli italiani dicendo che sono contro l’immigrazione, contro l’Ue o che difendono la famiglia: in Europa hanno pensato di iscriversi al partito di Mario Monti, hanno votato tutto il votabile dei provvedimenti voluti dalla sinistra. Il M5S è strutturalmente di sinistra e lo dimostra anche la Raggi a Roma che si è inventata il mental coach per i nomadi a spese dei romani per fare training autogeno ai rom per convincerli ad andare a lavorare”.
 
Lo ha detto nel corso di Radio Anch’io su Radio RaiUno il presidente di Fratelli d’Italia e candidato premier Giorgia Meloni.
