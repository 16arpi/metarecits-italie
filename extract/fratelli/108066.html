Elezioni, Sicilia, Amata: Fratelli d&#8217;Italia continua a crescere, complimenti alla neoeletta Bucalo

“Un altro risultato straordinario per Messina e per Fratelli d’Italia è stato raggiunto!”, così il deputato regionale di Fratelli d’Italia, onorevole Elvira Amata, in commento al voto delle Politiche.
“Complimenti a Ella Bucalo, eletta alla Camera dei Deputati nella lista di Fdi. Come ho già avuto modo di dire in campagna elettorale, il fatto che Ella sia una dirigente scolastica, una donna che nella vita si occupa di un comparto socialmente così rilevante come quello della formazione delle generazioni future la rende incarnazione perfetta di quella mission che il nostro partito si pone guardando al futuro e alle risposte da dare ai nostri giovani.
La vittoria del centrodestra è un segnale importante: gli italiani chiedono concretezza e prospettive e hanno riposto la loro fiducia in una coalizione che ha espresso un programma che guarda ai reali bisogni della gente – prosegue Amata.- . Fratelli d’Italia continua a crescere e il numero dei sostenitori del nostro progetto aumenta a fronte di una progettualità seria e che pone al centro il cittadino”.

