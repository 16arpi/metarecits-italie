Alenia Capodichino, Rispoli: Solidarietà ai lavoratori in sciopero contro la disorganizzazione aziendale

“Sono vicino ai lavoratori dello stabilimento Alenia di Capodichino che hanno deciso oggi di scioperare per un’ora per porre l’accento sulla totale mancanza di organizzazione…

…e di dialogo che ha l’azienda nei confronti degli operai e delle sigle sindacali” , è quanto dichiarato in una nota da Luigi Rispoli, Presidente Cittadino di Fratelli d’Italia – An.
“Comportamenti simili sono assolutamente da stigmatizzare. E’ inaccettabile che una azienda non sostenga da un punto di vista organizzativo i propri dipendenti, a danno della produzione e dell’intero stabilimento”, ha aggiunto Rispoli.
“Solo grazie all’alto senso di responsabilità dei lavoratori ed alla loro professionalità la produzione sta andando avanti, nonostante la mancanza totale di supporto dell’azienda nei confronti dell’officina. Non è possibile che si verifichino situazioni del genere che tengono sulla corda decine di famiglie che temono per il loro futuro e per quello dei loro figli “.
“Come Fratelli d’Italia – An siamo vicini a tutti gli operai dello stabilimento napoletano di Alenia e nei prossimi giorni metteremo in campo tutte le azioni politiche necessarie affinché si rientri all’interno di un clima di dialogo e di normalità organizzativa ed operativa”, ha concluso il Presidente Cittadino di Fratelli d’Italia – An.
