Mascherine, Rampelli: Per recuperare 13 mln Zingaretti fa decreto ingiuntivo. Vicenda inquietante da tragedia a farsa

“Sulla vicenda delle ‘mascherine fantasma’ il governatore del Lazio – in ‘apparizione’ nel Consiglio regionale dopo mesi di spettrale assenza – disse che da parte sua vi era ‘totale collaborazione per accertare la verità’.
A distanza di due mesi così non è stato. Tant’è che oggi, come sottolineato dal consigliere di Fdi Chiara Colosimo che per prima ha denunciato lo scandalo, la Regione Lazio per recuperare ben 13 milioni anticipati alla società Ecotech per la fornitura dei Dpi si è attivata con un vergognoso e insufficiente decreto ingiuntivo. Quando invece, una volta richiesti i soldi e non ricevuti dalla Ecotech, avrebbe potuto subito denunciare in Procura l’accaduto. Da parte di Zingaretti e la sua Giunta l’ennesimo tentativo di nascondersi da oggettive responsabilità politiche su una vicenda inquietante che da tragedia si è trasformata in farsa”.
E’ quanto dichiara in una nota Fabio Rampelli, vicepresidente della Camera e deputato di Fdi.
