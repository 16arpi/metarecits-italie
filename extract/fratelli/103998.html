Bari, Rampelli: Bloccare l&#8217;approvazione pdl in Senato su sanatoria minori non accompagnati

“Quanto accaduto stamattina a Bari dimostra l’assoluta necessità di aumentare i controlli e gli accertamenti sui minori che arrivano in Italia.  La proposta di legge approvata dalla Camera, con il nostro voto contrario,  ora al Senato deve essere perfezionata alla luce delle criticità che il nuovo flusso di migranti sta creando. L’accertamento dell’età dei ragazzi che entrano dev’essere ripristinato. Altrimenti la pdl diventa un vero e proprio lasciapassare in Italia perché consente a minori che diventano maggiorenni subito dopo essere arrivati la permanenza stabile nel nostro Paese. Tutta la nostra solidarietà alla garante, Filomena Albano, vittima di un sistema di accoglienza che fa acqua da tutte le parti”. È quanto dichiara il capogruppo di Fratelli d’Italia-Alleanza nazionale Fabio Rampelli.
