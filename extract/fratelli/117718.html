Coronavirus, Meloni: Governo sta facendo impazzire gli italiani con comunicazione schizofrenica, si autorizzi una sola persona a parlare

«Sull’emergenza coronavirus il Governo sta facendo impazzire gli italiani con la sua comunicazione schizofrenica, che genera enorme confusione e grande incertezza tra i cittadini, le famiglie e le imprese. Quello che è accaduto nelle ultime ore sul caso della chiusura di scuole e università è solo l’ultimo esempio. È ora di dire basta: bisogna avere più serietà, lavorando di più e comunicando meno ma meglio. Fratelli d’Italia chiede al Governo di fare chiarezza e di autorizzare una sola persona a parlare e a dare informazioni. In questa drammatica situazione non possiamo permetterci la corsa alla visibilità di qualcuno e le devastanti conseguenze che ne derivano».
È quanto dichiara il presidente di Fratelli d’Italia, Giorgia Meloni.
