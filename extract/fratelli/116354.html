Affidi, Meloni: Da presidente Pd, commissione giunta Emilia Romagna, parole scandalose, serve riforma giustizia minorile

«Per il presidente Pd della Commissione sui minori voluta dalla Regione Emilia-Romagna dopo lo scandalo Bibbiano la vergogna di bambini strappati dai loro genitori per essere affidati al circuito caro alla sinistra sono semplici “raffreddori” in un sistema “sano”. Non potevamo aspettarci molto da una Commissione farsa guidata da Pd, M5S e Sinistra Italiana e nata solo per minimizzare i gravissimi fatti accaduti. Queste scandalose dichiarazioni ci convincono sempre di più che non c’è altro tempo da perdere e va riformata subito la giustizia minorile, istituendo le sezioni speciali all’interno dei tribunali ordinari».
Lo dichiara il presidente di Fratelli d’Italia, Giorgia Meloni.
