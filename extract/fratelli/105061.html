Calcio, Meloni: Da sauditi sfregio senza precedenti, siano esclusi dal mondiale


«I giocatori della nazionale di calcio dell’Arabia Saudita non hanno rispettato, prima della partita con l’Australia, il minuto di silenzio per le vittime dell’attentato islamista di Manchester. È uno sfregio senza precedenti e che non può passare inosservato: l’Arabia Saudita paghi questo comportamento indegno e sia esclusa subito dalla Coppa del Mondo. Chi oltraggia le vittime di un massacro non è degno di partecipare ad una competizione sportiva così importante e dall’alto valore simbolico. Che cos’altro dobbiamo sapere della Nazione che finanzia il fondamentalismo islamico – e che Renzi e compagnia considerano una Nazione amica (magari in cambio di qualche Rolex) – prima di prendere le dovute contromisure?».
Lo scrive su Facebook il presidente di Fratelli d’Italia, Giorgia Meloni.
