Scontro tornado, delegazione FdI-An depone mazzo di fiori tricolore&#8230;

…SU LUOGHI INCIDENTE. Una delegazione di Fratelli d’Italia-Alleanza nazionale composta dai dirigenti nazionali…
  
…Carlo Fidanza, Francesco Lollobrigida, dal presidente del consiglio comunale di Ascoli Piceno, Marco Fioravanti e dal Sindaco di Potenza Picena, Francesco Acquaroli, ha visitato i luoghi dell’incidente aereo dei due tornado avvenuto nelle Marche e deposto un mazzo di fiori tricolore come omaggio ai caduti. Presente insieme alla delegazione anche il Sindaco di Ascoli Piceno, Guido Castelli.
«Un doveroso omaggio alla nostra aeronautica militare che in questa tragedia perde quattro valorosi giovani ufficiali. Con il nostro gesto vogliamo onorarne la loro memoria ed esprimere alle loro famiglie il cordoglio di tutto il popolo italiano», ha spiegato Carlo Fidanza.
«Questo è un momento triste per la nostra comunità che è stata toccata così da vicino da questo incidente che poteva assumere dimensioni incalcolabili. Voglio sottolineare l’impegno dei volontari della Protezione Civile, delle forze dell’ordine e delle forze armate e ringraziarli perchè con efficienza hanno garantito la sicurezza e l’incolumità della popolazione», ha aggiunto Marco Fioravanti, presidente del consiglio comunale di Ascoli Piceno. 
Roma, 22 agosto 2014
