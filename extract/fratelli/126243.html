Fisco, Meloni: approvazione Odg Fdi su cartelle esattoriali è grande vittoria

«Grande vittoria di Fratelli d’Italia in Parlamento: la Camera ha approvato il nostro ordine del giorno al decreto “Green pass” che impegna il Governo a prorogare le scadenze delle cartelle esattoriali riferite al periodo di emergenza Covid. Una proposta di buon senso che è stata sottoscritta dalla quasi totalità dei partiti per aiutare famiglie e imprese, in ginocchio per la crisi economica e che il Governo ha il dovere di sostenere».

Lo scrive su Facebook il presidente di Fratelli d’Italia, Giorgia Meloni.

