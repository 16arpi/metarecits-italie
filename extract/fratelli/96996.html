Immigrati, Meloni: Totale confusione del governo, porre fine a disastrosa operazione mare nostrum

«Le dichiarazioni di Giovanni Pinto ci lasciano allibiti: di fronte alle commissioni Esteri e Difesa del Senato afferma che il nostro sistema di accoglienza è al collasso e che sarebbero oltre 800 mila le persone pronte a partire dalle coste nord africane.
  
Un’ora dopo, per mettere a tacere le polemiche, smentisce se stesso, raddrizza il tiro e spiega che c’è preoccupazione ma la situazione è sotto controllo. Quello che è davvero preoccupante è la totale confusione con la quale questo governo sta affrontando l’allarme immigrazione. La verità, al di là delle frettolosa retromarcia del Viminale, è che la situazione è ormai sfuggita completamente di mano a questo Esecutivo, che con ottusità continua impietosamente a restare immobile. L’Italia interrompa immediatamente la disastrosa operazione mare nostrum e pretenda il supporto dell’Unione europea per fronteggiare questa emergenza».
 Lo dichiara il presidente di Fratelli d’Italia-Alleanza nazionale, Giorgia Meloni.
Roma, 29 aprile 2014
