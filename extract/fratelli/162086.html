Superbonus, Foti: Governo Meloni trova soluzione a cessione dei crediti

“Le criticità nella cessione del credito derivante dal Superbonus trovano una opportuna soluzione grazie al solerte lavoro di Fratelli d’Italia nelle commissioni e alla proficua sinergia tra parlamento e governo, che si conferma lavorare con coraggio e tempestività. Il decreto legge sulla cessione del credito oggi approvato è una misura opportuna e necessaria che consente alle imprese di poter proseguire nella propria attività senza timori e alle famiglie italiane di usufruire delle misure ambientali a suo tempo previste. Le opposizioni invece, senza preoccuparsi minimamente di quelli che sono i problemi reali di questa Nazione, continuano con le mistificazioni e la delegittimazione della fruttuosa attività del governo Meloni che, in pochi mesi, ha risolto un problema ereditato dal passato. Tanto insignificante baccano non può nascondere l’incapacità e la bislacca gestione della spesa pubblica italiana degli ultimi anni”.
Lo dichiara, in una nota, Tommaso Foti, capogruppo di Fratelli d’Italia alla Camera.
