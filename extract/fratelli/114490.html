Turismo, FdI: Bene approvazione nostro emendamento per scuola nazionale alta formazione

Grande successo di Fratelli d’Italia
“Esprimo soddisfazione per l’approvazione in commissione Attività produttive dell’emendamento a mia prima firma per l’istituzione di una Scuola nazionale di Alta formazione turistica finalizzata alla creazione di figure manageriali di alto spessore legate al settore. Si tratta di una grande vittoria di Fratelli d’Italia. Da un confronto tecnico con gli addetti ai lavori è emerso come molto spesso nelle strutture ricettive, nei pubblici esercizi e nelle attività di ristorazione non ci siano competenze adeguate e una preparazione tale da poter offrire il migliore dei servizi al cliente. In una Nazione dove il turismo è il vero traino dell’economia, garantire alti standard qualitativi a livello turistico è la vera sfida e questa norma intende coglierla in pieno”.Lo dichiara Riccardo Zucconi, deputato di Fratelli d’Italia e componente FDI in commissione Attività produttive.
