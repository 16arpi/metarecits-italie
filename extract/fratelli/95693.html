Siria, Taglialatela: No all&#8217;intervento, no appiattimento sugli USA

“La mozione di Fratelli d’Italia sulla crisi siriana impegna il governo a prendere una posizione chiara, non solo rifiutando il coinvolgimento italiano in un’eventuale azione militare, ma anche puntando a dare all’Europa una politica estera che sia riconoscibile e incisiva”. E’ quanto ha dichiarato oggi alla Camera Marcello Taglialatela, deputato di Fratelli d’Italia, durante la discussione in Aula sulla situazione in Siria.
  
 

“L’Italia dovrebbe impegnarsi per l’elaborazione di una nuova politica europea per il Mediterraneo, che consenta una stabilizzazione dell’intera regione. Il rapporto di amicizia con gli Stati Uniti non deve diventare servilismo o appiattimento su scelte che spesso hanno motivazioni di carattere economico e non umanitario”.
 
Roma, 11 settembre 2013
 

