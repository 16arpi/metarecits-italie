Casa delle donne, Pellegrino: Zingaretti regala nuovo stabile al Trullo

“Con un colpo di mano stanotte la giunta Zingaretti regala con assegnazione diretta un nuovo stabile al Trullo all’associazione Lucha y Siesta, già sotto sfratto per morosità nel quartiere Tuscolano.
Un colpo di mano, senza alcun bando e senza alcuna urgenza. 
Da tempo chiediamo una verifica delle attività svolte da tutti i Centri Antiviolenza e le pseudoassociazioni che, usando l’allarme della violenza sulle donne, di fatto sfruttano locali per fini politici e commerciali e si arrogano anche il diritto di non pagare mai le utenze.
La Regione Lazio ritiri immediatamente la delibera e provveda piuttosto ad istituire in servizio di pronto intervento e supporto psicologico in aggiunta al già esistente 1522 in aiuto a tutte quelle donne del territorio che già subivano violenza domestica e che ora sono esposte maggiormente all’abuso a causa della quarantena.”
Lo scrive in una nota Cinzia Pellegrino, Coordinatore nazionale del Dipartimento tutela Vittime di Fratelli d’Italia.
