Prescrizione, FdI: Lega cede a volontà, m5s propaganda sulla pelle degli italiani

“Spiace prendere atto che sulla prescrizione gli amici della Lega abbiano ceduto alla volontà del M5S. L’entrata in vigore della norma nel 2020 è un’altra assurdità giuridica frutto della follia grillina. Non si può fare propaganda politica con le norme del processo penale che toccano la vita e la libertà delle persone così come è folle condannare i cittadini ad un processo senza fine. Questa non è giustizia. L’unica soluzione di buonsenso è intervenire immediatamente con investimenti e assunzioni per migliorare l’efficienza della giustizia e per avere processi più rapidi ma giusti, che porti rapidamente a certezza della pena per i colpevoli senza lasciare gli innocenti sotto processo a vita. Il resto è solo propaganda sulla pelle degli italiani”.

Lo dichiarano in una nota i deputati di Fratelli d’Italia Carolina varchi e Ciro Maschio, componenti della commissione Giustizia.
