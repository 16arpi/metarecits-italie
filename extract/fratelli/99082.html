Giorgia Meloni a Pomigliano D&#8217;Arco per difendere l&#8217;industria campana che il&#8230;

…GOVERNO RENZI HA ABBANDONATO. Il Presidente Nazionale di Fratelli d’Italia – Alleanza Nazionale Giorgia Meloni nella giornata di oggi prenderà parte ad una serie di iniziative politiche in Campania. Nel pomeriggio sarà a Pomigliano d’Arco (Napoli) per partecipare alla manifestazione“Difendiamo il Sud” che si terrà alle ore 18.30 c/o il “Palazzo dell’Orologio”, in C.so Vittorio Emanuele.
All’ordine del giorno i temi del lavoro e dello sviluppo economico ed industriale.
<< La scelta di Pomigliano – hanno dichiarato gli esponenti di Fratelli d’Italia – An – è dovuta alla accusa che rivolgiamo nei confronti del governo nazionale rispetto alle politiche industriali di Finmeccanica che penalizzano la tenuta occupazionale degli stabilimenti campani >>.
<< La paventata vendita ai giapponesi di Hitachi di asset strategici e competitivi quali Ansaldo Breda e Ansaldo Sts, aziende del comparto ferroviario leader nel mondo, unita al forte ridimensionamento che stanno subendo Alenia Aureonatica ed Alenia Aermacchi con le principali commesse assegnate fuori regione, desta la nostra preoccupazione rispetto alle sorti occupazionali e di sviluppo economico ed industriale dell’area metropolitana di Napoli e della Campania >>, ha concluso l’on. Marcello Taglialatela, di recente nominato responsabile per le Politiche del Mezzogiorno di Fdi-An.
