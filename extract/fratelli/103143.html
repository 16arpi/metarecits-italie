Referendum, Meloni: E&#8217; occasione per decidere il futuro del centrodestra

«Il referendum non si decide nel centrodestra ma è il centrodestra che si decide con il referendum».
Lo ha detto il presidente di Fratelli d’Italia, Giorgia Meloni, intervenendo all’iniziativa “Un referendum per l’Italia. Le ragioni del no” promossa da Mario Mauro e in corso a Roma.
‎‎«Il voto sulla riforma di Renzi è una grande occasione, per la simbologia e per il merito che ha, ‎per capire quali sono effettivamente le posizioni in campo e per vedere se ci sono i margini per superare quegli errori di posizionamento che pezzi di centrodestra hanno fatto in passato. ‎Ciò che è accaduto alle ultime amministrative di Roma ci insegna che ai cittadini non piacciono le ammucchiate. In politica uno più uno non fa necessariamente due: quello che in politica fa due è la chiarezza delle posizioni e dei contenuti e la credibilità delle persone. E i cittadini di centrodestra non vogliono che noi si dia una mano a Renzi perché lui è la negazione di tutto quello in cui noi crediamo», ha aggiunto Meloni.
