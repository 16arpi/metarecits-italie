L. stabilità, Meloni: Pd e maggioranza bocciano emendamento FdI su Isee, come riescono a guardarsi allo specchio?


«Dopo una lunga battaglia parlamentare, il Pd e la maggioranza vogliono bocciare l’emendamento di Fratelli d’Italia per chiedere che le pensioni di invalidità e di accompagnamento non siano considerate reddito nel calcolo dell’ISEE. Un provvedimento che costerebbe allo Stato 3 milioni di euro e che restituirebbe a tante famiglie che hanno a casa un disabile o un invalido il minimo sindacale di giustizia sociale. Mi chiedo come riescano ancora a guardarsi allo specchio».
Lo scrive su Facebook il presidente di Fratelli d’Italia, Giorgia Meloni.
