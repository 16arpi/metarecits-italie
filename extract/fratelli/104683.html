Circhi, Rampelli: Un&#8217;eccellenza da salvaguardare

“I circhi, vanno tutelati e promossi e non mortificati. Si tratta di una forma di cultura popolare cara ai bambini, di un’arte antica cui sono legate tradizioni secolari che si sono evolute nel tempo fino a raggiungere  elevati livelli di espressione e creatività. Questo patrimonio, tutto intero, cioè comprensivo della presenza degli animali, deve incontrare un governo neutrale e senza pregiudizi”.È quanto ha dichiarato il capogruppo di Fratelli d’Italia-Alleanza nazionale Fabio Rampelli partecipando a un convegno sugli spettacoli viaggianti al Capranichetta.
“Siamo stufi – ha precisato Giuseppe Calendino, consigliere di Fdi in XV municipio – di incontrare ideologi da strapazzo che pontificano sull’uso degli animali senza saperne nulla scientificamente né da un punto di vista affettivo, persone che impegnano interi partiti sulla base di conoscenze solo teoriche”.
“In Italia abbiamo una tradizione ultracentenaria – ha concluso Rampelli – con famiglie gloriose che trasmettono il loro amore per questa attività artistica e la tramandano di generazione in generazione. La dignità e la salute degli animali sono un interesse primario per il circo moderno e l’unica cosa di cui c’è bisogno è una normativa efficace per regolamentare l’uso degli animali. Basta processi sommari e conclusioni affrettate”.
