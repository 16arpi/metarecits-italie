Aggressioni ai medici, Baldini: Forze armate a presidio degli ospedali

“Gli ospedali vengano presidiati dagli uomini e dalle donne delle Forze armate per garantire la sicurezza dei medici, degli infermieri e di tutti gli operatori sanitari. È necessario intervenire al più presto per porre fine alle continue aggressioni che si verificano a danno di chi lavora negli ospedali e che turbano la serenità dei pazienti. Fratelli d’Italia propone inoltre l’istituzione di un presidio fisso di polizia presso tutti gli ospedali”.
Lo dichiara Maria Teresa Baldini, deputato di Fratelli d’Italia che ha presentato un emendamento al disegno di legge sulla sicurezza degli esercenti le professioni sanitarie e sociosanitarie.
