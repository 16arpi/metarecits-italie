Roma. De Priamo: differenziata cresciuta con centrodestra

Le favole di Zingaretti sulla differenziata fanno il paio con lo slogan della sua campagna elettorale e mentre lui immagina come sarebbe Roma senza il problema dei rifiuti, l’Amministrazione Capitolina da anni lavora su questi temi, e lo fa con grande impegno come dimostrano i dati che attestano il raggiungimento del 30,2% di raccolta differenziata nella nostra città.
  
Allo smemorato Zingaretti ricordo che Veltroni lasciò la differenziata a un misero 17% e solo grazie a un’attenta pianificazione di nuove strategie da parte della Giunta Alemanno, come il modello rifiuti zero, è stato possibile uscire da questa impasse e puntare all’obiettivo futuro del 40%. Una programmazione che vede oggi l’Amministrazione impegnata nel progetto pilota nel IV Municipio e già pronto per essere esportato anche in altre 5 municipi della Capitale. Attaccare ciò che funziona bene come fa Zingaretti dimostra la grande debolezza e inconsistenza del centrosinistra su questi temi.
 
E’ quanto dichiara in una nota il presidente della Commissione Ambiente di Roma Capitale e candidato alle elezioni regionali per ‘Fratelli d’Italia – Centrodestra nazionale’, Andrea De Priamo. Roma, 5 febbraio 2013
