Reddito cittadinanza, De Carlo: Emblematica denuncia del titolare del Caribe Bay di Jesolo

Non si trovano lavoratori stagionali
“Fratelli d’Italia trova grave ed emblematica la denuncia del titolare del Caribe Bay di Jesolo, il parco a tema acquatico famoso in tutta Europa, che oggi sulle pagine del Corriere del Veneto racconta come pur offrendo stipendi da 1200 euro al mese non riesce a trovare lavoratori stagionali. Anche il Veneto, la miglior regione turistica d’Italia con oltre 6 milioni di presenze annuali, viene messa in difficoltà dalla demagogia del governo grilloleghista che anziché destinare fondi al taglio delle tasse ha voluto un provvedimento che è metadone di Stato per i fannulloni. Il reddito di cittadinanza non è e non sarà mai la soluzione ai problemi economici degli italiani che chiedono riduzione delle tasse per creare maggiore occupazione”.
Lo dichiara Luca De Carlo, deputato di Fratelli d’Italia e sindaco di Calalzo di Cadore.
