Comuni, Meloni: sconcertante quanto accaduto a Torre Santa Susanna a sindaco Saccomanno

“Resto sconcertata da quanto accaduto all’amministrazione di Torre Santa Susanna e al sindaco Saccomanno. Un’amministrazione sciolta per gli interessi di pochi a discapito di un’intera cittadinanza e soprattutto venuta meno per decisione del prefetto nonostante evidenti vizi di forma che hanno accompagnato il maldestro tentativo di “conversione” dei quattro consiglieri. Conosco Michele Saccomanno da anni e so della passione e della dedizione che ha sempre messo per dar voce e rappresentare le istanze dei suoi cittadini e conosco l’affetto e la stima che gli stessi hanno sempre dimostrato nei suoi confronti. Far cadere un’amministrazione per il proprio tornaconto personale non è un atto coraggioso e proprio su questo dovrebbero soffermarsi coloro che, senza guardare la forma, oggi ne hanno sancito la fine.”
Lo dichiara il presidente di Fratelli d’Italia Giorgia Meloni.
