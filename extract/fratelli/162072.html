Finlandia, Foti: vento politico nuovo in tutta Europa

“Anche gli elettori finlandesi mandano a casa la sinistra. Attendiamo che il vento politico che soffia in Europa sia bollato con i peggiori epiteti dalla rancorosa sinistra italiana, che non sa perdere. Per contro, quello che viene dalla Finlandia è un forte segnale di dissenso per l’aumento del debito pubblico nazionale e che, a livello europeo, suggerisce di abbandonare politiche intrise di ideologismi. Siamo felici di aver inaugurato in Italia con il Governo Meloni una stagione politica nuova, di cambiamento e di visione patriottica del fare che raccoglie consensi all’interno dell’Italia e fa scuola in tutta Europa”.
Lo dichiara Tommaso Foti, capogruppo di Fratelli d’Italia alla Camera.
