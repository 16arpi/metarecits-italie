Mafia: arresto Parrino dimostra determinazione Stato

“Le mie congratulazioni alle donne e agli uomini dell’Arma dei Carabinieri e della Direzione Distrettuale Antimafia per l’arresto di Paolo Aurelio Errante Parrino, figura chiave del mandamento di Castelvetrano al Nord e legato a Matteo Messina Denaro. Questa operazione ribadisce la fermezza dello Stato nel colpire la criminalità organizzata in tutto il territorio nazionale, ovunque essa si nasconda. Un grande risultato che rafforza sicurezza e legalità da Nord a Sud”. È quanto dichiara Andrea Delmastro delle Vedove, deputato di Fratelli d’Italia e Sottosegretario alla Giustizia.
“Rappresentava un nodo cruciale nell’organizzazione mafiosa in Lombardia, che univa le tre principali mafie. Questo arresto dimostra ancora una volta la determinazione dello Stato nel contrastare con forza la criminalità organizzata, garantendo sicurezza e legalità su tutto il territorio nazionale. Anche oggi, come Fratelli d’Italia possiamo dirci orgogliosi di chi quotidianamente lavora, con spirito di sacrificio e abnegazione, per la sicurezza della Nazione e la cultura della lotta alla mafia”, aggiunge il capogruppo di Fratelli d’Italia alla Camera dei deputati, Galeazzo Bignami.
