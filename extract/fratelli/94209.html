Marsilio: Monti dell&#8217;Ortaccio è la scelta peggiore

«Ho raccolto come sempre l’invito delle associazioni e dei comitati di cittadini della Valle Galeria e ho partecipato oggi alla mobilitazione contro l’indicazione di Monti dell’Ortaccio come sito alternativo alla discarica di Malagrotta. ‘Fratelli d’Italia’ è l’unico movimento politico che ha caratterizzato il suo programma per la scelta del modello ‘rifiuti zero’ come unica strategia utile per superare la logica di discariche e inceneritori. La scelta di Monti dell’Ortaccio è la peggiore che si potesse fare. È il risultato dell’incapacità della politica di trovare soluzioni efficaci e definitive, nonché il fallimento di quei tecnici che, chiamati a gestire l’emergenza, hanno solo aggravato la situazione».
  
 
È quanto dichiara il deputato di ‘Fratelli d’Italia – Centrodestra nazionale’, Marco Marsilio.
