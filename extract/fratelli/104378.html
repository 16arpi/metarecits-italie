Fondazioni liriche, Mollicone: Franceschini, sia Governo virtuoso e tuteli eccellenza italiana e lavoratori.

I SOVRINTENDENTI RESPONSABILI DEI BILANCI. AUMENTARE FONDI ED ESTENDERE CRITERI ART BONUS. Il ministro Franceschini risponde in modo elusivo e arrogante a chi, in Parlamento, chiede conto del destino di 14 fondazioni liriche e dei teatri di tradizione. Evoca modelli virtuosi ma ci chiediamo quali sarebbero: l’Opera di Roma forse? Fondazione gestita in modo creativo dal Sovrintendente Fuortes, con bilanci oggetto di un esposto alla Corte dei conti e sponsor privati in fuga, uno dei quali  ritiratosi dal Cda dopo esservi entrato da poco? Ente lirico con una programmazione che prevede la musica pop a Caracalla e trasgredisce il regolamento ministeriale per cui viene finanziata una fondazione lirico sinfonica e cioè, appunto,  la valorizzazione della musica lirico sinfonica?
 
Sia il governo più virtuoso e cominci con  il rendere responsabili i Sovrintendenti dei risultati economici e aumenti il finanziamento a sostegno della cultura in attesa che il sistema dei privati possa essere realmente sussidiario e non com, oggi, accessorio. 
 
Il Ministro Franceschini si impegni, inoltre,  ad estendere i criteri dell’Art bonus  che, ad oggi, non permette di investire cifre sostanziali per una sponsorizzazione e ha mille limitazioni e, soprattutto , non è destinato a tutte i soggetti culturali come dovrebbe essere un intervento ispirato alla vera sussidiarietà. 
