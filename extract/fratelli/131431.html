Mihajolivic, Lazio Club Montecitorio: il nostro cuore piange la sua scomparsa

“Il nostro cuore piange la scomparsa di Sinisa Mihajlovic. Il giocatore serbo è entrato di diritto nella storia della Lazio per la conquista dell’ultimo scudetto e degli altri trofei vinti anche grazie alle sue prodezze. Oltre al lato sportivo, ci piace omaggiare anche l’aspetto umano di una persona leale e sempre a disposizione. Indimenticabili resteranno le sue parole con cui lui – che in anni diversi ha vestito entrambe le casacche delle due squadre della Capitale – raccontava con ferma convinzione di essere tifoso Laziale”.
Lo dichiara Paolo Trancassini, deputato di Fratelli d’Italia e presidente del Lazio Club Montecitorio.
