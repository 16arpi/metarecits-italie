Napoli, Cirielli: Non basta rabbia. Maggioranza approvi mia proposta per inasprire pene su violenza sessuale

“Rabbia e indignazione non bastano. Per i tre presunti autori della violenza sessuale ai danni di una ragazza di 24 anni a San Giorgio a Cremano, in provincia di Napoli, una volta accertata la colpevolezza, servono pene esemplari. La maggioranza Cinque stelle-Lega approvi subito la mia proposta di legge (modifica degli articoli 609 bis-609 ter e 609 octies del codice penale) che punta, sulla scia delle legislazioni europee, all’inasprimento delle pene, compressione dei benefici carcerari e classificazione della violenza sessuale sulla base della gravità del fatto commesso”. E’ quanto afferma in una nota Edmondo Cirielli, Questore Camera dei Deputati e parlamentare di Fratelli di Italia.
