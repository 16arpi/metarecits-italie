Ucraina, Delmastro: Draghi venga subito a riferire in Aula

“In Ucraina spirano venti di guerra, in Europa si sono decise sanzioni alla Russia che potrebbero avere effetti esiziali sull’approvvigionamento energetico italiano vanificando ogni stanziamento del PNRR. Da giorni chiediamo al Presidente del Consiglio di sapere la posizione dell’Italia in Europa sulle sanzioni e sulla crisi Russo-Ucraina. Da giorni il Presidente sfugge. Il Parlamento non può essere tenuto all’oscuro di temi che riguardano il futuro dell’Italia. Draghi venga subito a riferire in aula nel pieno rispetto della democrazia parlamentare richiamata da Mattarella”.

Così in una nota Andrea Delmastro, deputato e capogruppo di Fratelli d’Italia in commissione Esteri.

