Sovrana Bellezza &#8211; L’Italia che lavora e produce

Soffiano venti di guerra, la pandemia non ha ancora allentato la morsa e i provvedimenti varati dal nostro Governo altro effetto non hanno avuto se non colpire ripetutamente e duramente la nostra economia.
Eppure l’Italia che lavora e produce non molla.
A Carrara dal 4 al 7 marzo Tirreno CT e Balnearia, imprese che si occupano di turismo, ristorazione e ospitalità sulle spiagge italiane, hanno puntato i riflettori sulla ristorazione e il settore balneare.
Due ambiti lesi profondamente dalla pandemia, gangli vitali della nostra economia che cercano con fatica e determinazione di rialzarsi.
Tirreno CT ha messo in risalto l’attività’ di panificazione, di produzione della pizza, la pasticceria, la gelateria e ha esposto attrezzature per bar e gelaterie, oltre a arredi per interni e esterni dei locali.
Di rilievo le iniziative che sono stati promosse durante la manifestazione: la Federazione Italiana Pasticceria ha lanciato il concorso per artisti decoratori, la Federazione barman il corso sul gin tonic e la Federazione Italiana Pizzaioli il corso sulla pizza. 
Balnearia, salone delle attrezzature balneari, ha proposto prodotti e servizi per la spiaggia del futuro ma ha affrontato anche argomenti di carattere politico come la direttiva Bolkestein e sociale proponendo il tema della disabilità e della sicurezza dei bagnanti.
La manifestazione ha riscosso grande successo, con grande affluenza di pubblico che ha apprezzato lo sguardo sul futuro di aziende che promuovono il marchio Italia nel mondo.
La Sovrana Bellezza siamo noi.
