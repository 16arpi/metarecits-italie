Scontri a Napoli, Rampelli: Centri sociali vogliono sostituirsi allo stato, con noi dignità e rispetto per le forze dell&#8217;ordine

“Quando il centrodestra è in vantaggio, si scatenano sempre i soliti violenti che puntano a ribaltare i risultati elettorali creando paura, come negli anni della strategia della tensione. Sono perfettamente funzionali al Pd.
Pur se distanti da CPI riconosciamo il diritto di manifestare a chiunque sia ritenuto compatibile con la Costituzione italiana e le leggi dello Stato.
Antagonisti, centri sociali, Collettivi, black block sono sinonimi di ‘estremisti comunisti’, una definizione che nessuno dà per non inalberare l’intellighentia rossa. Ma tali sono, comunisti che vogliono sostituirsi allo Stato e decidere loro chi abbia il diritto di manifestare le proprie idee e chi no, come accade nelle dittature in Cina e Corea de nord.
Come al solito vengono lese dignità e incolumità delle Forze dell’Ordine, costrette a subire la feroce violenza degli estremisti rossi.
Fratelli d’Italia ha pronto un pacchetto di misure per la sicurezza per ridare loro autorevolezza e capacità operativa”.
E’ quanto dichiara Fabio Rampelli, capogruppo di Fratelli d’Italia alla Camera, intervistato a TgCom24 sui fatti di Napoli.
