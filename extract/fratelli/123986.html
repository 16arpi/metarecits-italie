Siderurgia, Fitto: importante approvazione odg unitario di Fdi

“Fratelli d’Italia oggi al Senato ha dimostrato che anche dall’opposizione si può essere una forza politica responsabile che guarda allo sviluppo del Paese con particolare attenzione alla siderurgia, un settore strategico sul piano nazionale e fondamentale per la Puglia, visto che a Taranto è presente lo stabilimento siderurgico più grande d’Europa. Il fatto, poi, che l’ordine del giorno finale, primo firmatario il senatore Adolfo Urso, riprenda quasi interamente la mozione di Fratelli d’Italia è di grande importanza, perché il documento finale, approvato con larghissima maggioranza, recepisce quasi integralmente tutte le nostre proposte”. 

Così in una nota il co-presidente del gruppo ECR/ FdI al Parlamento europeo, Raffaele Fitto. 
