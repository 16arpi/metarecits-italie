Sicurezza, Meloni: Vittoria FdI su modifica a &#8216;circolare Gabrielli&#8217; su manifestazioni pubbliche

«Vittoria di Fratelli d’Italia. Il Ministero dell’Interno ha raccolto il nostro appello e ha modificato le norme previste dalla cosiddetta “circolare Gabrielli”: questo permetterà di salvare tutte quelle manifestazioni pubbliche che costituiscono l’ossatura dell’identità italiana e rappresentano un volano economico e culturale per le comunità locali. Una battaglia che abbiamo sposato fin dall’inizio e che abbiamo scritto nero su bianco con una mozione depositata in Parlamento. È una vittoria del buon senso, è una vittoria dei sindaci e degli amministratori locali, è una vittoria di tutte quelle realtà associative che con il loro straordinario lavoro difendono le nostre tradizioni».
Lo dichiara il presidente di Fratelli d’Italia, Giorgia Meloni.
