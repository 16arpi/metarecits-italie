Legge salvabebè, Silvestroni: Basta tragedie subito decreto attuativo

“L’ennesimo caso di un bambino morto perché dimenticato in auto desta oltre al dolore anche tanta rabbia. Era possibile evitare questa tragedia se il M5S fosse stato più concentrato a fare il proprio dovere in Parlamento piuttosto che gli inciuci di palazzo. La legge Meloni “salvabebe” che prevede l’obbligo di dispositivi di sicurezza sui seggiolini dopo essere stata approvata si è fermata nel suo iter nei cassetti dell’ex Ministro Toninelli. Basta chiacchiere e slogan! Il neo ministro De Micheli vari subito il decreto attuativo. Non c’è altro tempo da perdere!” lo dichiara in una nota il deputato e capogruppo di Fratelli d’Italia in Commissione Trasporti, Marco Silvestroni. 
