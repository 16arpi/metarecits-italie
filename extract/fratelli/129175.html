FDI, Ambasciatore Pontecorvo: L&#8217;Italia ha il suo futuro nelle proprie mani

“L’Italia deve tornare a contare nel mondo. La situazione mondiale mutata da eventi come il conflitto in Ucraina, richiede un approccio diverso alle sfide. La nostra nazione come altri Stati europei, ha finora vissuto largamente di tre appalti: la sicurezza all’alleato americano, l’approvvigionamento energetico alla Russia, il benessere e la linea politica generale all’Unione Europea. Ci sono state occasioni geopolitiche per contare che sono andate perse, come nel Corno d’Africa, un’area ricca di risorse: credo che l’Etiopia debba contare per l’Italia come il Libano per i francesi. Condivido quanto sostenuto dal presidente di Fratelli d’Italia, Giorgia Meloni, su questo palco: il futuro dell’Italia è nelle mani dell’Italia. Per essere artefici del proprio destino ci vogliono le idee, la strategia, ma soprattutto il coraggio e la volontà di contare”.
Lo ha dichiarato Stefano Pontecorvo, ambasciatore, già Alto rappresentante civile NATO in Afghanistan, intervenendo nel corso della conferenza programmatica di Fratelli d’Italia in corso a Milano.
