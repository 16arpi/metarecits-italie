Fori, Ghera-Mennuni: Per Marino bocciature Tar come ciliegie, una tira l&#8217;altra

“Ennesima tegola per il sindaco di Roma, che anziché amministrare la città passa il tempo a  collezionare le bocciature da parte del Tar, stavolta sui Fori di Traiano dove la magistratura ha annullato la delibera della giunta capitolina. Come Fdi-An lo abbiamo dichiarato in ogni sede e lo ribadiamo anche oggi: la finta pedonalizzazione dei Fori Imperiali è semplicemente un diktat calato dall’alto, un’idea inutile e costosa che, ad oggi, non ha comportato nessun beneficio alla collettività ma solo la paralisi di un intero quadrante con gravi ripercussioni economiche ai commercianti. Ormai per il sindaco le bocciature del Tar sono come le ciliegie, una tira l’altra. Marino si occupi della città e non di delibere strampalate che penalizzano i romani e che la magistratura puntualmente boccia”.
E’ quanto dichiarano in una nota congiunta gli esponenti di Fdi-An, Fabrizio Ghera capogruppo di Fdi-An in Campidoglio e Lavinia Mennuni consigliere comunale.
