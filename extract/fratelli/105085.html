Ospedale San Paolo, Taglialatela: De Luca senza vergogna

Il Parlamentare di Fratelli d’Italia attacca: il Governatore dimentica le sue responsabilità nelle scelte e preferisce lasciare senza vertici le AASSLL. “Il Presidente De Luca blatera di responsabilità pregresse senza vergognarsi del fatto che il direttore generale della ASL NA1 da lui nominato sia stato arrestato e non ancora sostituito.
Il Governatore dimentica le sue responsabilità nelle scelte fin qui compiute e preferisce lasciare senza vertici le AASSLL.
La Sanità in campania è tornata ad essere fanalino di coda con questo governo regionale di centrosinistra e la vicenda delle formiche presenti nel letto di una paziente ricoverata presso l’ospedale San Paolo rappresenta solo l’ultimo vergognoso episodio che certifica questo trend negativo.
De Luca invece di invocare fantasmi del passato pensi ad esplicare il suo ruolo politico ed amministrativo al meglio, nell’interesse dei cittadini della Campania. Forse non se ne è accorto ancora ma è lui il Presidente della nostra Regione da ormai più di due anni”.

È quanto dichiarato in una nota dal Parlamentare di Fratelli d’Italia Alleanza Nazionale Marcello Taglialatela.
