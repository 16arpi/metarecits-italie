Salerno. Iannone: Piena solidarietà a poliziotto aggredito

“Esprimo piena solidarietà agli agenti di Polizia sempre più spesso vittime di aggressioni.  Ho presentato diverse interrogazioni al riguardo, chiedendo al ministro dell’Interno Matteo Salvini di porre un’attenzione particolare per garantire la sicurezza dei cittadini e rafforzare la presenza sul territorio delle Forze dell’Ordine.” Così il senatore di Fratelli d’Italia, Antonio Iannone, commentando l’aggressione avvenuta ieri sera a Salerno dove un marocchino, per non essere identificato, ha aggredito un poliziotto.
“È evidente che la città di Salerno ha un problema di sicurezza, dagli immigrati ai clochard della stazione ferroviaria, alle rapine in pieno centro ai furti in appartamento nei quartieri alti e zone collinari, fino allo spaccio sul lungomare. Problemi che restano tali perché De Luca non vede e Salvini non sente”, conclude il senatore Iannone.
