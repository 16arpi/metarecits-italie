Sicurezza, La Russa: Siamo sotto attacco e Renzi umilia forze&#8230;

…ARMATE E FORZE DI POLIZIA. “Mentre il terrorismo attacca l’Europa ed individua l’Italia come obiettivo, Renzi si accanisce contro le nostre Forze armate e le Forze di polizia”. Lo dichiara Ignazio La Russa…

…deputato di Fratelli d’Italia-Alleanza Nazionale.
“Mai nessun governo infatti – ha aggiunto La Russa – aveva osato tagliare le spese di esercizio al livello che ha voluto il premier. Ora non ci sono i soldi per la benzina, per le manutenzioni minime, per le munizioni. Non ha lasciato risorse sufficienti neppure per la carta igienica. Ha bloccato gli adeguamenti degli stipendi ed ha umiliato la specificita’ di uomini e donne che sono l’unico vero baluardo della democrazia e della libertà. Renzi – prosegue il deputato di Fdi-An – appartiene a quella categoria dei cattocomunisti che più di ogni altro, molto più ancora dei veri comunisti, odiano le Forze armate e le Forze di polizia. Siamo sotto attacco e le persone che devono difenderci vengono continuamente umiliate dal governo”.
“Chi ci difenderà,  – conclude La Russa – chi difenderà la sicurezza dei cittadini e delle istituzioni? I suoi amichetti fighetti in maniche di camicia firmata della Leopolda? No grazie, io preferisco stare dalla parte di Carabinieri, Esercito, Polizia, Marina ed Aeronautica”.
