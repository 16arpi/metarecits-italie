Pdl, Crosetto: Incomprensibile felicità Alfano

«Questa felicità di Alfano e la conseguente difesa a spada tratta, per la strana alleanza che sostiene il governo del rinvio, è incomprensibile. Non c’è nulla che unisca Pd e Pdl nella visione di società e priorità. Non c’è alcun rispetto da parte del Pd delle persone che rappresentano il Pdl. Due nemici costretti a camminare insieme perché incatenati dal Presidente della Repubblica, che attendono solo il giorno nel quale potranno tornare a dividersi. Ma mentre la sinistra si sta preparando alla futura guerra, il Pdl è ormai in preda ad una strana sindrome di Stoccolma».
È quanto dichiara il coordinatore nazionale di Fratelli d’Italia, Guido Crosetto.
Roma, 3 luglio 2013
