Coronavirus, Lollobrigida: Basta Dpcm impropri che interferiscono con il mondo del calcio

“Autorevoli rappresentanti della maggioranza, denunciano che sia in preparazione l’ennesimo Dpcm per bloccare in maniera definitiva il calcio, nonostante le regioni abbiano dato il via libera ad allenamenti e ci sia il parere unanime per la ripartenza di Federcalcio, Lega e AssoCalciatori. Sarebbe davvero vergognoso che la cialtroneria di un governo da macchietta arrivasse anche a devastare, con uno strumento improprio come i Dpcm, un mondo che per molte ragioni resta particolarmente significativo in Italia economicamente e sportivamente. Servono protocolli precisi per salvaguardare la salute, ma che assicurino la possibilita’ di garantire un patrimonio sportivo prima che economico, che al momento purtroppo sembra essere considerato irrilevante dal ministero competente e dall’intero governo. Ci vuole coraggio e capacità di assumersi responsabilità in Italia in questo momento. La vigliaccheria porta alla fuga e questa è una strada che non porta nulla di buono”. Lo dichiara il capogruppo di Fratelli d’Italia alla Camera, Francesco Lollobrigida.
