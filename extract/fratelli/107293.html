Zingaretti, Trancassini: Il governatore del tutto bocciato sulla gestione del terremoto

“Condivido quanto sostiene il governatore Zingaretti quando afferma che ‘non possiamo accorgerci della fragilità del nostro territorio solo quando ci sono le  tragedie’. Giusto ma è una colpa diffusa, di tutti e soprattutto sua. Sino al giorno prima  del sisma la Regione Lazio probabilmente ignorava l’esistenza della nostra provincia, con l’aggravante che le attenzioni riservate ai nostri territori dopo il sisma sono ad oggi ancora mere petizioni di principio: faremo, investiremo ecc. ecc. Zingaretti non ha saputo usare il suo ruolo istituzionale per incidere a livello nazionale nella richiesta di semplificazione burocratica e di immediatezza della gestione della emergenza. E questo è di solare evidenza che addirittura crea imbarazzo”. E’ quanto dichiara il sindaco di Leonessa Paolo Trancassini, candidato di coalizione  del centrodestra  nel collegio reatino.
