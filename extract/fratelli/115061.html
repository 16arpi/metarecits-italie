Salute, Ciaburro: Bene accordo Federfarma-Uncem su farmacie rurali

“Esprimo soddisfazione per l’accordo stipulato tra Federfarma-Sunifar e Uncem per la difesa delle farmacie rurali. Il primo marzo scorso, con i colleghi Maria Cristina Caretta e Marcello Gemmato, presentai una interrogazione al Ministro della Salute Giulia Grillo affinché sollecitasse una intesa tra le parti. L’accordo raggiunto non è certo un punto di arrivo ma è senz’altro un tassello importante per la difesa e la salvaguardia di un presidio sanitario indispensabile. Vivere le Alte Terre è ogni giorno più difficile e pertanto la difesa dei servizi essenziali e di prossimità deve essere una assoluta priorità della politica. Solo con azioni serie e concrete si potrà fermare uno spopolamento che i dati odierni purtroppo confermano. Dobbiamo ricordare ogni giorno che solo la difesa dei territori che qualcuno chiama “marginali” e che io definirei invece “essenziali”, sarà garanzia di sicurezza per le pianure e le grandi città”.
Lo dichiara Monica Ciaburro, deputato di Fratelli d’Italia.
