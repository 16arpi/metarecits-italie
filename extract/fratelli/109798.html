Immigrazione, Varchi: Gli arresti di Palermo confermano business senza limiti

“Quanto scoperto dalla Procura di Palermo in merito alle false dichiarazioni per ottenere i permessi di soggiorno è la prova che attorno ai migranti si è sviluppato un giro d’affari che non conosce limiti e va oltre il circuito dell’accoglienza. Invece che di cultura dell’integrazione sarebbe più opportuno parlare di cultura della speculazione di chi non esita a lucrare illecitamente sulla disperazione altrui. Il fenomeno migratorio ha bisogno più che mai adesso di penetranti controlli per stanare gli speculatori”.

Lo dichiara il deputato e capogruppo di Fratelli d’Italia nella Commissione Giustizia della Camera, Carolina Varchi.
 
