Rai, Mollicone: Solidarietà a Sangiuliano per attacchi Pd. Bene Barachini su condizione donne in paesi arabi

“Mi fa davvero sorridere la polemica alzata dal Partito democratico contro il direttore del Tg2 Gennaro Sangiuliano, reo secondo gli esponenti piddini, di essere troppo filo leghista. Premesso che con questa ridicola accusa Anzaldi & Co. dimostrano di non conoscere la storia da cui proviene il direttore, contestare un tg che sta avendo ascolti record vuol dire anche non capire la bontà di un tale prodotto. Dopo che per anni e anni abbiamo assistito alla faziosità pro sinistra di certi telegiornali, la levata di scudi di oggi del Pd non fa che avvalorare la bontà di questa direzione alla quale rivolgiamo la sincera solidarietà di Fratelli d’Italia. Infine, desidero rivolgere un plauso al presidente della commissione di Vigilanza Rai Alberto Barachini che, in occasione della Supercoppa italiana, su proposta di Fratelli d’Italia ha chiesto alla tv pubblica di dare spazio al tema della condizione delle donne in alcuni Paesi arabi e di valutare per il futuro l’opportunità di trasmettere eventi che si svolgano in Paesi che violano i diritti umani”.
Lo dichiara Federico Mollicone, deputato di Fratelli d’Italia e componente della commissione Vigilanza Rai.
