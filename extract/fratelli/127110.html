Occupazioni, Deidda: solidarietà alla giornalista Costanza Tosi e ai suoi collaboratori aggrediti

“Sui fatti di Olbia, dove la giornalista Costanza Tosi e i suoi collaboratori della trasmissione “Fuori dal Coro’ – ai quali il Presidente Giorgia Meloni ha già espresso solidarietà e ha denunciato la vergognosa vicenda – sono stati aggrediti da una donna che, insieme ai suoi familiari, occupa illegalmente da quasi 3 anni alcuni appartamenti di una casa bifamiliare, abbiamo deciso di presentare un’interrogazione al Ministro dell’Interno e della Giustizia”.
Lo dichiara Salvatore Deidda, deputato di Fratelli d’Italia.
“Assurdo – prosegue Deidda – che oggi i legittimi proprietari siano costretti a presidiare giorno e notte i locali dopo esserne rientrati in possesso. Non possiamo più tollerare questa violenza inaudita e sta diventando inaccettabile assistere a casi in cui abusivi occupano e devastano proprietà private e per questo chiediamo massima urgenza e attenzione alle Istituzioni preposte per ristabilire legalitá e rispetto del diritto di proprietà”.
“A tal proposito – conclude Deidda – ricordiamo l’approvazione alla Camera dei deputati di un odg di Fratelli d’Italia, a prima firma del collega Tommaso Foti, a difesa dei proprietari di immobili dai ladri e ci auguriamo che il Governo Draghi dia seguito a questo impegno”.
