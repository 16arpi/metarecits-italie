Dl immigrati, Rampelli: &#8216;battaglia navale&#8217; nel mediterraneo tra Usa e Russia, noi usiamo la nostra flotta come taxi per immigrati clandestini

“È paradossale, ma sull’ondata d’immigrazione selvaggia che sta mettendo in ginocchio l’Italia il governo continua a tergiversare, stavolta con il varo di un decreto legge nel quale, non comparendo il blocco navale a largo delle coste libiche, i respingimenti, né i rimpatri non si ravvisava alcuna urgenza per poter perfino chiedere la fiducia.La verità è che tutto resterà come prima perché la quasi totalità dei migranti, nonostante il 90% di risposte negative alle domande di asilo politico, resterà in Italia. Esattamente come capita ora. Così mentre assistiamo alla battaglia navale tra la flotta degli Stati Uniti d’America – assai distanti dal Medio Oriente – e quella russa scesa dal Mar Nero alla Siria percorrendo distanze  importanti, l’Italia usa le proprie navi militari per andare a prendere i migranti salpati dalla Libia, distante soli 200 miglia dalle coste siciliane. Questo governo sbiadito non sa esercitare alcuna influenza sul dirimpettaio libico e non sa difendere gli interessi degli italiani neppure a due passi da casa”. È quanto ha affermato il capogruppo di Fratelli d’Italia-Alleanza nazionale Fabio Rampelli in dichiarazione di voto sulla fiducia al  dl immigrazione.
