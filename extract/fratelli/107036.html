Elezioni, Meloni: Gli altri hanno liste come grande fratello, FdI candida chi se lo merita

“Per quando riguarda le liste di Fratelli d’Italia ho fatto una scelta che definisco coraggiosa: ho candidato chi se lo merita. Mentre in questi giorni ho visto giocare tutti i partiti al grande fratello della politica candidando giornalisti, attori e cantanti io ho puntato su chi lavora e sta sui territori, raccoglie il consenso delle città che rappresentano. Nelle liste di Fratelli d’Italia non ci sono grandi nomi altisonanti ma amministratori, persone serie, ragazzi giovani, donne, persone che hanno costruito la loro credibilità con gli anni e col lavoro e spero che per questo verremo premiati”.
Lo dichiara il presidente di Fratelli d’Italia e candidato premier, Giorgia Meloni, nel corso della trasmissione Mattino 5.
