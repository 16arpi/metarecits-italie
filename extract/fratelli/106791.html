Scuola, Rampelli: Ancora una volta al fianco degli insegnanti, si trovi soluzione politica

“Abbiamo fatto, e rivendichiamo con forza, la battaglia di durissima opposizione allo stravolgimento della scuola operata da Renzi ulteriormente peggiorata dalla prevedibile sentenza del Consiglio di Stato. Il governo avrebbe dovuto mettere in sicurezza la scuola e il lavoro duro degli insegnanti prima dello scioglimento delle Camere. Siamo al fianco degli insegnanti che oggi manifestano. Molti di loro sono entrati di ruolo ma con  la sentenza si trovano disoccupati. Ci dicano ora PD e ministro Fedeli come intendano rimediare a questo disastro che penalizza coloro i quali fino a oggi hanno garantito che le scuole fossero aperte e funzionanti”.
È quanto ha dichiarato il capogruppo di Fratelli d’Italia Fabio Rampelli.
