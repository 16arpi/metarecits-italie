Governo, Meloni a Salvini: FdI ci sarà se mobilitazione occasione seria per mandare a casa Renzi

«Matteo Salvini ha lanciato una grande mobilitazione in autunno contro il Governo Renzi e ha chiesto a tutto il centrodestra di partecipare. Per ora non sono molto chiari i contorni di questa iniziativa, ma se si tratterà di un’occasione seria per mandare a casa Renzi, Fratelli d’Italia ci sarà, come c’è sempre stata quando si è trattato di costruire un’alternativa alla sinistra che sta mettendo in ginocchio l’Italia. Proprio con la Lega abbiamo dato vita al Fronte anti Renzi che ha ottenuto ottimi risultati alle ultime elezioni regionali e siamo determinati a proseguire sulla strada dell’alternativa e della coerenza con proposte concrete per risolvere i problemi degli italiani».
È quanto dichiara il presidente di Fratelli d’Italia, Giorgia Meloni.
