Turismo, Meloni: Aumento tassa soggiorno è danno per settore

ALZARE LE TASSE NON E’ RISPOSTA A CRISI «Fratelli d’Italia-Alleanza Nazionale esprime vicinanza agli operatori del turismo e dell’accoglienza che questa mattina hanno protestato a Roma contro la volontà del sindaco Marino di aumentare la tassa di soggiorno.
  
Quella dell’amministrazione capitolina sarebbe una scelta sbagliata che rappresenterebbe un danno per la competitività turistica internazionale di Roma e che rischierebbe di penalizzare ulteriormente uno dei principali settori economici della Capitale già in grave difficoltà per colpa della crisi. La risposta alla crisi che colpisce anche Roma e tutta l’economia italiana non è la classica ricetta della sinistra di aumentare le tasse. La strada da percorrere è quella esattamente opposta, ovvero trovare il modo per incentivare il turismo, grazie al quale gli operatori del settore e l’indotto creano maggiore ricchezza e occupazione e di conseguenza maggiori entrate fiscali sia per lo Stato che per Roma Capitale».
È quanto dichiara il presidente di Fratelli d’Italia-Alleanza Nazionale, Giorgia Meloni.
Roma, 8 aprile 2014
