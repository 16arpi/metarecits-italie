Terremoto, Mattarella ad Amatrice: FdI, Governo metta ricostruzione al centro della sua agenda

“Il governo metta la ricostruzione al centro della sua agenda politica così come ha fatto Fratelli d’Italia. Siamo quasi al terzo anniversario di una tragedia che ha distrutto il cuore della Nazione e le falle nel sistema amministrativo continuano a fare acqua da tutte le parti. Fratelli d’Italia ha più volte presentato emendamenti per velocizzare e snellire la burocrazia e dare finalmente una svolta tangibile alla ricostruzione. Abbiamo anche avanzato una proposta di legge affinché l’emergenza non sia più gestita con metodi e strumenti ordinari, ma con procedure straordinarie in grado di dare risposte immediate e concrete. Fratelli d’Italia c’era, c’è e ci sarà fin quando non vedremo con i nostri occhi rinascere quel ricchissimo patrimonio umano, culturale, storico, architettonico dell’Italia. Il governo faccia la sua parte”.
Lo dichiarano in una nota congiunta i deputati di Fratelli d’Italia Paolo Trancassini, Luca De Carlo, Marco Osnato e Marcello Gemmato che oggi hanno partecipato all’evento di inaugurazione nel nuovo campus Romolo Capranica di Amatrice in occasione della visita del Presidente della Repubblica Sergio Mattarella.
