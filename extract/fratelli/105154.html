Raggi-Multiservizi, Rizzetto: Conferenza stampa in difesa dei lavoratori

Partecipa il capogruppo Fabio Rampelli e il capogruppo in Campidoglio Fabrizio Ghera, i consiglieri Andrea De Priamo e Rachele Mussolini. Si svolgerà domani mercoledì 21 giugno ore 10.00 presso la sala stampa della Camera dei Deputati, la conferenza stampa  che affronterà la situazione dei lavoratori della Roma Multiservizi e il futuro delle partecipate del Comune di Roma, promossa dal vicepresidente della Commissione lavoro, Walter Rizzetto (Fdi-An). Interverranno alla conferenza stampa anche Fabio Rampelli, capogruppo FdI alla Camera dei Deputati, i consiglieri capitolini di  Fdi-An Fabrizio Ghera capogruppo in Campidoglio, Andrea De Priamo vicepresidente dell’Assemblea Capitolina e Rachele Mussolini Lista Civica ‘Con Giorgia’ che da mesi chiedono la tutela dei 4000 posti di lavoro della Multiservizi.
