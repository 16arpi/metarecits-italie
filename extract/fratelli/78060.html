Lazio: La Corte dei Conti boccia il bilancio di Zingaretti

Zingaretti non è un buon amministratore. E’ la Corte dei Conti a dare questo pesante e inappellabile giudizio respingendo il ricorso sulla parifica di Bilancio inoltrato dalla Regione Lazio. Già durante la  discussione della legge finanziaria 2020 avevamo messo in guardia la Giunta che in sede di approvazione di rendiconto avrebbero rischiato di non ottenere la parifica. Era evidente che la gestione sbagliata delle risorse economiche non lasciava alcuna possibilità di eludere la reprimenda della magistratura contabile. Più volte  inoltre abbiamo denunciato la pesantezza e la gravità dei tagli predisposti dalla Giunta Pd- M5S. Con la parifica la Regione è obbligata a ridurre la disponibilità  per la spesa corrente e questa operazione inciderà pesantemente su servizi, attività ed investimenti a danno della cittadinanza. Ben 500milioni di euro dei contribuenti dovranno essere destinati ad eventuali fondi di riserva e per sostenere le spese di cause giudiziarie perse. Ancora una volta le promesse di contenimento delle tasse fatte dalla giunta a trazione Dem restano un miraggio e i trionfalismi del Governatore sulla sana gestione si rivelano autentiche bufale.
Così in un comunicato i consiglieri regionali del Lazio di Fdi.
