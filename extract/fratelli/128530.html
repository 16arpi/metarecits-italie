Elezioni Ciampino, Silvestroni: Daniela Ballico ufficialmente confermata candidata della coalizione di centrodestra

Daniela Ballico come era già trapelato nei mesi scorsi sarà la candidata Sindaco di tutto il centrodestra unito alle prossime elezioni amministrative della Città di Ciampino.
La decisione è stata formalizzata ieri sera durante un incontro, avvenuto nella sede del comitato elettorale di Via Trieste a Ciampino, al quale hanno preso parte  l’Onorevole Claudio Durigon, coordinatore della Lega, l’Onorevole Alessandro Battilocchio, coordinatore provinciale di Forza Italia e Marco Di Stefano, coordinatore provinciale dell’UDC.
La coalizione di Centrodestra ha dunque sciolto ogni riserva, esprimendo il proprio candidato Sindaco, esponente di FDI, per le prossime elezioni amministrative del Comune di Ciampino. La scelta è ricaduta sul sindaco uscente Daniela Ballico che in soli due anni, compreso il terribile periodo della pandemia, ha dimostrato che si può governare bene portando  ottimi risultati per la città e i cittadini di Ciampino.

Lo dichiara il presidente Provinciale di Fratelli d’Italia On. MARCO SILVESTRONI
