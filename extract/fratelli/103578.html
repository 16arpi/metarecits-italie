Mps, Meloni: Italiani hanno diritto di sapere i nomi di chi ha ricevuto prestiti milionari con aiuto di amministratori amici

“Gli italiani hanno il diritto di conoscere nomi e cognomi di chi ha ricevuto, grazie all’aiuto di amministratori amici, prestiti milionari dal Monte dei Paschi di Siena e che ancora non ha restituito. Perché è colpa di questa gente e di governi compiacenti se oggi ricade nuovamente sulle spalle dei contribuenti italiani, dopo la tristissima vicenda dei Monti bond, il peso di dover salvare MPS dal suo fallimento. Basta con l’omertà e gli inganni: chi ha messo in ginocchio Mps deve assumersi le sue responsabilità e pagare”.
Lo scrive su Facebook il presidente di Fratelli d’Italia, Giorgia Meloni.
