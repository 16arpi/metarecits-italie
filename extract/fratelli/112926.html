Decretone, Bucalo: Governo in confusione e Lega in difficoltà su superamento Fornero

“Il sottosegretario Durigon dice che il governo sta ragionando su alcuni emendamenti da presentare al decretone e riguarderebbero in particolare quota 100, ossia la madre di tutte le battaglie portate avanti dal suo partito. Non spiega però alcun dettaglio sulla platea di vecchi esodati da far agganciare alle nuove normative ma tiene a far sapere che inseriranno la possibilità di istituire la figura del vice presidente nel Cda dell’Inps. La verità è che la Lega si trova in grande difficoltà: aveva promesso l’abolizione della legge Fornero ma al momento non è riuscita neanche a scalfirla col risultato che la legge Fornero è ancora lì che aspetta di essere superata. Come Fratelli d’Italia aspettiamo di capire quali saranno le modifiche che verranno presentate a Montecitorio. L’unico dato certo, al momento, rimane la completa confusione che continua a contraddistinguere l’azione di questo esecutivo”. 
Lo dichiara il deputato di Fratelli d’Italia, Ella Bucalo.
