FVG, Baldelli (vicepresidente ANCI): Solidarietà a sindaci per volume galateo inviato da Serracchiani

“Solidarietà ai sindaci del Friuli Venezia Giulia che si sono visti recapitare dal presidente della Regione, Deborah Serracchiani, una sorta di manuale sulle buone maniere con cui l’esponente Pd consiglia “l’uso quotidiano del sapone”, “della gonna fino al ginocchio” e “di pulirsi la bocca prima di bere da un bicchiere”. Un capolavoro letterario di 75 pagine che mi chiedo con quali denari sia stato pagato: con quelli della Serracchiani, del Pd o dei cittadini friulani? Fa inoltre davvero sorridere che in casa Pd si debba raccomandare l’uso dell’acqua e del sapone. Come sindaci, impegnati a far fronte ai continui e gravi tagli di trasferimenti da parte di governo e regioni, chiediamo maggiore serietà ai rappresentanti degli enti sovraordinati che, con queste assurdità, dimostrano di essere lontani dai veri problemi che riguardano i sindaci, i comuni e le tante famiglie italiane in difficoltà”.
È quanto dichiara il vicepresidente nazionale dell’ANCI e sindaco di Pergola, Francesco Baldelli.
