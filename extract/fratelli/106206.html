Giustizia, Rizzetto: Abolire prescrizione reati più gravi

“Abolire urgentemente la prescrizione per i reati più gravi e garantire una durata ragionevole dei processi”. È quanto chiede il deputato di Fratelli d’Italia, Walter Rizzetto, al Ministro della giustizia Orlando, dopo che la Corte d’Appello di Venezia ha decretato il non luogo a procedere per prescrizione del reato, nei confronti di un uomo che ha violentato la figlia minorenne, per ben otto anni. “Trovo assurdo – dichiara il deputato – che nel 2017 assistiamo ancora a disastri giudiziari di questo genere, in danno a persone che diventano vittime anche dello Stato”.
“Già dal 2014 il Ministero della giustizia era in possesso di dati  che riferivano di oltre un milione e mezzo di processi andati in fumo in soli 10 anni, per l’intervenuta prescrizione. Parliamo dunque di migliaia di colpevoli rimasti impuniti  e delle loro vittime ulteriormente vessate dalla mala giustizia. Provvedere a modificare la normativa in materia- ha concluso-  è una priorità”.
