Bolkestein, Fidanza: Bene Governo su ambulanti, ora escludere balneari, porticcioli e guide turistiche

“In una legge di bilancio complessivamente disastrosa, senza investimenti crescita e lavoro, accogliamo con favore l’esclusione degli operatori del commercio ambulante dall’ambito di applicazione della direttiva Bolkestein. Un provvedimento per cui Fratelli d’Italia si batte da anni e che finalmente viene assunto a tutela di decine di migliaia di imprenditori. Ora ci aspettiamo però che il governo metta la museruola agli estremisti grillini e vari la stessa misura anche per le concessioni balneari e dei porti turistici nonché per le guide turistiche, superando una incomprensibile discriminazione a danno di categorie immotivatamente osteggiate”.
È quanto dichiara in una nota Carlo Fidanza, deputato di Fratelli d’Italia.
