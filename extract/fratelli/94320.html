Gallone: no agli impresentabili, comitato etico valuterà candidati

Fratelli d’Italia sulle candidature sarà il partito più selettivo del centrodestra e forse dell’intero arco costituzionale. I nominativi presenti nelle nostre liste, a tutti i livelli, verranno vagliati da un comitato etico, presieduto da un magistrato. Il comitato effettuerà una scrematura ancora più severa rispetto ai criteri contenuti nella legge sulle liste pulite, approvata di recente in Parlamento: oltre a chi è stato
  
condannato in primo grado per reati infamanti, verranno esclusi i cosiddetti ‘impresentabili’, persone non necessariamente condannate o rinviate a giudizio, ma le cui candidature sono considerate inopportune per comportamenti passati e dichiarazioni di oggettiva gravità.
 
 
 
 
E’ quanto dichiara il capogruppo al Senato di ‘Fratelli d’Italia-Centrodestra nazionale’, Alessandra Gallone
