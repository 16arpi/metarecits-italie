UE, Fidanza: Commissione reintroduca subito dazi su riso asiatico

“Dopo troppi anni la Commissione europea riconosce le ragioni dell’Italia sull’invasione di riso dal sud-est asiatico. Già sei anni fa come Fratelli d’Italia ponemmo per primi il problema delle importazioni senza limiti di riso da Cambogia e Birmania, utilizzando fraudolentemente l’accordo internazionale “Everything but arms”.
 
I danni al settore in questi anni sono stati ingentissimi, per certi versi irrecuperabili. Ora si reintroducano immediatamente i dazi e si cerchi di salvare un settore fondamentale per la nostra agricoltura”. È quanto dichiara in una nota Carlo Fidanza, deputato di Fratelli d’Italia.
