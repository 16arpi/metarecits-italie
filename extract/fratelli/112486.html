Venezuela, Cirielli: Intervento militare per porre fine a regime Maduro e difendere comunità italiana

“Maduro è un dittatore comunista che ha ridotto alla fame il popolo. Il governo italiano dica parole chiare contro i crimini del regime e si attivi per tutelare la comunità italiana in Venezuela”. Lo afferma in una nota Edmondo Cirielli, Questore della Camera dei Deputati e componente della commissione Esteri.
“Auspichiamo un intervento militare, sotto l’egida dell’Onu, non solo per riportare la democrazia in Venezuela ma soprattutto per porre fine alla grave, insopportabile e continuata violazione dei diritti umani difendendo il popolo dalla repressione assassina di Maduro” – conclude Cirielli
