Giustizia, FdI: Bonafede chiarisca numeri dopo bocciatura Corte Costituzionale

Approssimazione grillina getta nel caos sistema giudiziario
“La Corte Costituzionale ha giudicato illegittima l’applicazione retroattiva delle modifiche apportate dalla “spazzacorrotti” all’art. 4bis dell’ordinamento penitenziario. La mancanza di norma transitoria per i reati commessi prima dell’entrata in vigore di tale legge, ha comportato la violazione dell’art. 25 della Costituzione, con una trasformazione della natura della pena, della sua incidenza sulla libertà personale e una intollerabile compressione del diritto alla difesa. Ancora una volta emerge l’approssimazione con cui i grillini operano modifiche legislative che, invece di rispettare lo stato di diritto, gettano nel caos il nostro sistema giustizia. Adesso pretendiamo chiarezza dal ministro della Giustizia sui numeri e sugli errori che inevitabilmente porteranno alla condanna dello Stato per queste ingiuste detenzioni. Una vergogna che si poteva evitare”.
Lo dichiarano in una nota congiunta i componenti di Fratelli d’Italia in commissione Giustizia Carolina Varchi e Ciro Maschio.
