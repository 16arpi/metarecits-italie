Governo, La Russa: Da Gentiloni nessun riferimento ai tempi della legge elettorale. Mobilitazione per elezioni



“Del discorso di Paolo Gentiloni fa impressione l’assenza di ogni riferimento ai tempi della nuova legge elettorale mentre al contempo il premier incaricato individua tra i compiti da assolvere addirittura la ricostruzione dei guasti del terremoto: una ricostruzione che potrebbe durare anni. Bene ha fatto quindi Giorgia Meloni ad annunciare per il 22 gennaio una mobilitazione contro il quarto governo scelto dall’alto e non dal popolo e per confermare l’urgenza di andare ad elezioni”.
Lo dichiara Ignazio La Russa, deputato di Fratelli d’Italia.

