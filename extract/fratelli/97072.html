Immigrazione, Meloni: Tragedia Lampedusa colpa anche di demagogia buonista

«Oggi si è consumata al largo delle coste di Lampedusa un’altra tragedia e ogni giorno apprendiamo notizie di nuovi sbarchi. Persone disperate, vittime anche di una demagogia buonista che fa loro sperare di trovare in Italia una vita dignitosa che invece molto spesso l’Italia non è in grado di garantire».
  
È quanto ha detto il presidente di Fratelli d’Italia-Alleanza Nazionale, Giorgia Meloni, nel corso del suo intervento a Vibo Valentia in Calabria.
«Sono deliranti le politiche messe in atto dagli ultimi governi, come nel caso dell’abolizione del reato di immigrazione clandestina votata della maggioranza e da alcuni sedicenti partiti di centrodestra come Forza Italia e Ncd.  Fratelli d’Italia-Alleanza Nazionale chiede all’Unione Europea due cose: di distribuire equamente gli immigrati in tutti in 28 Paesi dell’Ue e di farsi carico dei costi dell’accoglienza», ha spiegato Meloni.
Vibo Valentia, 12 maggio 2014
