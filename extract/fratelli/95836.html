Ludopatia, Meloni: Parlamento segua esempio Regione Lombardia

«Mentre la Regione Lombardia, grazie all’impegno dell’assessore Viviana Beccalossi e di tutto il gruppo consiliare di Fratelli d’Italia, approva all’unanimità una legge sulla ludopatia, il governo Letta fa cassa sulla pelle della povera gente condonando alle società delle slot machine oltre 2 miliardi di debiti con il fisco. Per contrastare efficacemente il fenomeno sempre più dilagante della dipendenza dal gioco d’azzardo serve una legge nazionale.
  
La strada tracciata dalla Regione Lombardia è quella che Fratelli d’Italia intende seguire: porteremo avanti anche in Parlamento questa battaglia e invitiamo le altre forze politiche a fare altrettanto, perché su questo tema gli italiani si aspettano risposte coraggiose».
È quanto dichiara il presidente dei Deputati di Fratelli d’Italia, Giorgia Meloni. 
Roma, 16 ottobre 2013
 
