Alghero, Zucconi &#8211; Caramanna: solidarietà ad ex assessore Di Gangi



“Solidarietà al responsabile del dipartimento Turismo FDI della regione Sardegna, Marco Di Gangi, al quale il sindaco di Alghero Conoci ha prima tolto la delega al Turismo e poi revocato la nomina di assessore. Fratelli d’Italia ringrazia Di Gangi per il lavoro svolto in questi anni, impegno che ha portato avanti con professionalità, competenza, abnegazione e soprattutto trasparenza, con l’unico obiettivo di riportare questo nevralgico settore al centro del programma politico della città e dell’azione amministrativa”. 
Lo dichiarano il deputato Riccardo Zucconi, capogruppo FDI in Commissione Attività Produttive, Commercio e Turismo, e Gianluca Caramanna, responsabile nazionale dipartimento Turismo Fratelli d’Italia.


