Sicurezza, Rampelli: Governo sblocchi salari, da FdI-An grande&#8230;

…ATTENZIONE A FORZE ORDINE. “Nonostante voci di corridoio diano per concluso e risolto lo sblocco degli stipendi alle forze dell’ordine, i sindacati autonomi riuniti nella Consulta sicurezza, e che rappresentano il 43% dei poliziotti, penitenziari, forestali e vigili del fuoco sindacalizzati, confermano invece la mobilitazione per chiedere lo sblocco del tetto salariale.

Come Fratelli d’Italia-Alleanza Nazionale, proprio nei giorni scorsi, abbiamo incontrato a Montecitorio una delegazione composta da sindacati e rappresentanze militari del comparto difesa sicurezza e soccorso pubblico. L’attenzione alla sicurezza e alle forze di polizia sono ai primi posti della nostra agenda politica, pertanto abbiamo ha ribadito l’impegno per lo sblocco strutturale del tetto salariale da attuarsi con un anticipo dello stesso al 2014.  Il Governo Renzi non perda altro tempo e accolga le istanze delle forze dell’ordine, Fdi-An vigilerà anche per verificare se le risorse individuate dalle singole amministrazioni, e quelle allocate nel Def, siano realmente destinate al comparto sicurezza e non distratte per altre spese”.
E’ quanto dichiara in una nota Fabio Rampelli, capogruppo alla Camera di Fratelli d’Italia-Alleanza Nazionale
