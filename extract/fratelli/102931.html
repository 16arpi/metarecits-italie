Pil, Rampelli: Un bollettino di guerra&#8230; l&#8217;Italia di Renzi arretra

“E’ un bollettino di guerra. La stima al ribasso del Pil diffusa dall’Istat fa il paio con i dati dell’Ocse di un paio di giorni fa, ai quali si aggiungono i numeri drammatici sul crollo dei contratti di lavoro stabile diffusi dall’Inps. Conferme su conferme che dimostrano soltanto una cosa: Renzi non è in grado di far crescere l’Italia.  Mancano politiche fiscali, la semplificazione burocratica e amministrativa, le politiche industriali, lo sviluppo del sud. Un fallimento oggettivo che, dopo le celebrazioni partigiane di questi anni, deve chiamare tutti alla responsabilità. Questa esperienza è finita, meglio accelerare il cambiamento di scenario”. È quanto dichiara il capogruppo di Fratelli d’Italia-Alleanza nazionale Fabio Rampelli.
