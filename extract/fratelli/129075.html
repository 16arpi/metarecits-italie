Ladispoli, Silvestroni: Non sufficienti giornate contro la violenza sulle donne


“A Ladispoli si è consumato un dramma familiare: voglio esprimere la mia vicinanza alla donna e alla ragazza rimaste vittime. Ci troviamo di fronte all’ennesima aggressione alle donne, questa volta a danno di una madre e della figlia diciassettenne accorsa in soccorso della mamma. Una violenza inaudita sulla  quale indagano i carabinieri che al momento ipotizzano un tentativo di duplice omicidio-suicidio. Anche nel 2022 i dati delle violenze sulle donne, figli dell’indegna “cultura’ della donna sottomessa e del dramma delle violenze domestiche, sono terribili e inaccettabili.
Continuiamo a batterci contro questo comportamento criminale e a chiedere giustizia e tutele per le vittime di queste barbarie. Perché senza giustizia, non sono sufficienti le giornate contro la violenza sulle donne o continuare a colorare qualche  panchina”.
Lo dichiara il deputato di Fratelli d’Italia Marco Silvestroni, presidente della Provincia di Roma di FdI.

