Fidanza: bilancio Monti è fallimentare

Basta parlare con qualche agricoltore per tracciare il bilancio del governo Monti in campo agricolo: fallimentare L’Imu sui fabbricati agricoli rimane una vergogna incancellabile. Il confronto con le associazioni, soprattutto sulle misure economiche del governo, è pressoché nullo.  Il provvedimento sulla limitazione del consumo di suolo agricolo a fini edilizi è impantanato e dell’assegnazione di terreni demaniali a nuove imprese agricole under 40 si attende ancora un segnale dal lontano giugno 2012, dichiara l’europarlamentare di Fratelli d’Italia Carlo Fidanza, membro della Commissione Agricoltura del Parlamento Europeo. “Sul negoziato PAC – prosegue – abbiamo ascoltato tante parole e buone intenzioni ma finora pochissimi risultati concreti, d’altronde non è stato uno sforzo da poco per un uomo come Monti che in passato, prima di diventare premier, non ha mai nascosto il suo favore verso la riduzione del bilancio comunitario per l’agricoltura”.
 
