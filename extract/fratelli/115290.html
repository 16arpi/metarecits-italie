Tav, Rizzetto: M5s ci ha reso ridicoli di fronte a Europa

“Il senatore Airola non ne capisce nulla e si evince dal suo sconclusionato intervento. La senatrice dietro a lui si dispera. Il M5S impegna con una mozione ridicola il Parlamento e non l’Esecutivo, dimostrando di non capire nemmeno lo strumento che usano. Il senatore Patuanelli tenta la mossa disperata del “discutiamo senza mettere nel mezzo il Governo”. Nel frattempo Di Maio chiude l’ex Ilva mandando a casa migliaia di lavoratori, conferma che Pernigotti è ormai in mano straniera e la produzione industriale è ai minimi livelli. Direi che in meno di 48 ore ci hanno resi abbastanza ridicoli di fronte all’Europa e al mondo. La vera mozione che il M5S ha già autonomamente approvata è quelle della poltrona: la spada di Damocle della regola del secondo mandato fa miracoli”.
Lo dichiara Walter Rizzetto, deputato di Fratelli d’Italia.
