Roma, Totaro: Per Rampelli parla la sua esperienza amministrativa

“Solo chi conosce le criticità del territorio può risolvere i problemi dei cittadini e dopo il marziano Marino Roma ha diritto di avere un sindaco radicato e competente. Da questo punto di vista il capogruppo alla Camera di Fratelli d’Italia, Fabio Rampelli, è una sicurezza per tutto il centrodestra: parla per lui la sua esperienza amministrativa, iniziata addirittura nei consigli municipali, passando per il Campidoglio, la Pisana e Montecitorio. Il suo nome per la coalizione è una risorsa: candidarlo alla guida del Campidoglio sarebbe una scelta pragmatica e coerentemente di centrodestra. E la coerenza paga sempre, anche in termini di consenso popolare”. È quanto dichiara il deputato di Fratelli d’Italia-Alleanza nazionale Achille Totaro.
