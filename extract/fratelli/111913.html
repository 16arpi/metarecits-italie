Manovra, FdI: Bene approvazione nostro emendamento per 800 mila euro a sport diversamente abili

“Esprimo soddisfazione per l’approvazione di un mio emendamento che favorisce la realizzazione di progetti di integrazione delle persone con disabilità mentale ed intellettiva grazie allo stanziamento di 800 mila euro per il prossimo triennio per lo sport dei diversamente abili. Quello che il Governo ha votato non è molto ma è un primo passo, una piccola attenzione per far sì che tutti i nostri ragazzi abbiano le stesse opportunità. Spiace però che al contempo siano stati respinti altri nostri emendamenti come l’applicazione di una fiscalità agevolata per le aree montane e disagiate, quello che vincolava il rilascio delle agibilità dei fabbricati alla verifica da parte dei comuni del pagamento delle parcelle professionali e quello dello sblocco delle assunzioni nei comuni sotto i mille abitanti. Tutte proposte serie e di buon senso ma tutte cassate senza motivi validi dalla maggioranza grilloleghista”.
Lo dichiara Monica Ciaburro, deputato di Fratelli d’Italia e sindaco di Argentera (CN).
