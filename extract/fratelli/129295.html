Viterbo. Lollobrigida: Forze sane città per dare risposte e buon Governo

“La partita di Viterbo è una bella sfida che mette insieme le forze sane della città intorno al nome di Laura Allegrini, per dare risposte concrete ai viterbesi. Come sempre, anche questa volta Fratelli d’Italia ha scelto i migliori amministratori, uomini e donne che, per esperienza e radicamento, possono definire un percorso fieramente alternativo alla sinistra e alle forze progressiste”. Lo ha detto intervenendo alla presentazione della lista di Fratelli d’Italia per le prossime amministrative il capogruppo di Fratelli d’Italia alla Camera, Francesco Lollobrigida. “Mettere fine alla precedente amministrazione è stato un atto di coraggio per non sottostare alle logiche che in nome delle poltrone eludono gli impegni assunti con gli elettori. Speriamo di coinvolgere anche gli altri amici del centrodestra sul nome di Laura Allegrini per dare un buon governo a Viterbo e farla tornare ad essere protagonista, puntando sulle potenzialità di questo territorio”, ha concluso Lollobrigida.
 
