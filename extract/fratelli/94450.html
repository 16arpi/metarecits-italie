Ciccioli: la composizione delle liste PdL spiega bene perchè ce ne siamo andati

Le vicende ed i criteri della composizione delle liste del PDL nelle Marche come nel resto di Italia spiegano bene, più di ogni ragionamento, perché ce ne siamo andati dal Popolo della Libertà e abbiamo dato vita ad altre liste e ad un altro movimento. Siamo rimasti in coalizione con le altre forze  di centrodestra perché rompere l’unità sarebbe stato un grave errore politico. Ribadiamo però che le liste devono essere fatte dai rappresentanti di ogni regione e di ogni territorio che hanno consenso politico e sono scelti per criteri di capacità ed impegno e non calati dall’alto perché fanno parte di un ‘cerchio magico’. La nostra lista, capilista nazionali a parte, è composta da persone conosciute dalla nostra gente, già elette in consigli comunali o provinciali o cittadini qualificati del nostro territorio. Vanno votati i marchigiani a cui ci si può rivolgere e che conoscono i nostri problemi. Questa è la vera politica per cui vale la pena battersi.
 
E’ quanto dichiara il deputato di ‘Fratelli d’Italia – Centrodestra nazionale’, Carlo Ciccioli.
