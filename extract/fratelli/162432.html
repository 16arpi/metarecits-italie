Made in Italy, Campion: marmo di Carrara è eccellenza italiana 

Si è tenuto oggi il convegno organizzato dalla senatrice di Fratelli d’Italia, Susanna Donatella Campione, vice presidente nazionale del dipartimento eccellenze italiane di FDI “Le donne del marmo” incentrato sul mondo del marmo di Carrara, sulla sua storia, le sue tradizioni e la presenza femminile spesso silenziosa ma incisiva in un ambito che appare esclusivamente maschile. Presenti il Sen. Luca De Carlo, Presidente della commissione industria, commercio, turismo , agricoltura, il capogruppo di FDI in Regione Toscana Francesco Torselli, la presidente nazionale associazione “Donne del marmo” Sara Vannucci, il direttore del MUDAC di Carrara Laura Barreca e il neo direttore dell’Accademia di belle arti di Carrara Silvia Papucci e il titolare della cava Calacata Borghini, Paolo Borghini. Presenti all’iniziativa anche l’Architetto Paolo Camaiora, il geologo Piero Primavori. 
“L’obiettivo del convegno è stato quello di accendere i riflettori sul marmo di Carrara, materiale prezioso unico al mondo per valorizzare un’eccellenza italiana di cui pochi conoscono il processo di estrazione e lavorazione e sulla presenza femminile in questo ambito considerato di esclusiva competenza maschile” ha spiegato la senatrice Campione. 
