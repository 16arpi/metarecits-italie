Ius Soli, Meloni: Se M5s ha cambiato idea lo dimostri: manifesti con noi martedì e ci aiuti a raccogliere firme per referendum

“Se il movimento cinque stelle, che ha sostenuto tutti i provvedimenti della sinistra in tema di immigrazione e quindi è responsabile di questa situazione esattamente quanto Renzi, ha cambiato idea siamo contenti e lo dimostri. Scendano in piazza con noi martedì 20 alle 16.30 davanti al Senato a manifestazione contro la legge sullo ius soli ed eventualmente raccolgano con noi le firme per un referendum abrogativo di questa legge”.
Lo ha detto a Todi a margine della conferenza organizzata da Fratelli d’Italia “Famiglia Welfare d’Italia, il presidente di FDI Giorgia Meloni.
“Fratelli d’Italia crede che la cittadinanza italiana debba essere chiesta, meritata, celebrata è che non possa essere in alcun caso un automatismo. E pensiamo che il combinato disposto tra centinaia di migliaia di stranieri che vengono fatti entrare in Italia e la volontà di dare loro la cittadinanza come automatismo risponda di fatto a un principio di sostituzione etnica. È la ragione per la quale saremo martedì prossimo davanti al senato a manifestare contro la legge sullo ius soli ed è la ragione per la quale invitiamo tutti a sostenere la nostra raccolta di firme anche per un referendum abrogativo se la legge dovesse passasse”, ha spiegato.
