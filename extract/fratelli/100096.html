Taglialatela: Edenlandia oggi muore per la terza volta

“Oggi Edenlandia muore per la terza volta: dopo il fallimento e la chiusura, dopo la cassa integrazione, oggi è arrivato il licenziamento di tutti i lavoratori dello storico parco dei divertimenti napoletano.
Comune di Napoli, Mostra d’Oltremare ed in primo luogo il Sindaco De Magistris hanno enormi responsabilità, vista l’incompetenza con la quale è stata affrontata l’intera vicenda.
Purtroppo è triste constatare come tutta l’area occidentale di Napoli viva una stagione di totale declino.
La crisi delle Terme di Agnano, la chiusura dell’Ippodromo, la paralisi di Bagnoli ed il fallimento di Edenlandia sono lo specchio della capacità amministrativa della Giunta arancione.
Ma in tutta questa vicenda vi sono anche enormi responsabilità che si trascinano dal passato e che riguardano i vertici del Partito Democratico”, è quanto scrive sulle proprie pagine social il Deputato napoletano di Fratelli d’Italia – Alleanza Nazionale Marcello Taglialatela.
