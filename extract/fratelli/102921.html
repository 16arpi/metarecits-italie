Olimpiadi, Rampelli: Referendum subito, faccia decidere i romani e non un comico genovese


“La Raggi chiedeva il referendum sulle Olimpiadi quando era all’opposizione. Ora sia coerente, faccia decidere i romani e non un comico genovese. Le Olimpiadi possono essere una grande opportunità o una speculazione. Tutto dipende da lei, dalla sua onestà o dalla sua eventuale capacità. Scappare non vale. Roma, senza poteri speciali e senza il trasferimento del patrimonio non può essere autosufficiente. Sottrarle anche i grandi eventi significa rinunciare alle risorse per garantire i servizi primari”. È quanto ha dichiarato il capogruppo di Fratelli d’Italia-Alleanza nazionale Fabio Rampelli parlando con i giornalisti.
