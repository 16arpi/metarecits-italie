Venezuela, Delmastro: Senza militari resta solo Italia a sostenere Maduro

Governo italiano riconosca Guaidò
“La storia si sta incaricando di proclamare la libertà del popolo venezuelano che a Caracas continua a scendere in piazza per sostenere Guaidó. Anche i militari che in queste ore hanno liberato l’oppositore Leopoldo Lopez, sostengono ormai apertamente il presidente ad interim. Senza l’appoggio dei militari il regime di Maduro ha ormai un solo sostegno in tutto il mondo: quello del governo italiano che non ha ancora riconosciuto Guaidó. Ci appelliamo ancora una volta al nostro governo affinché non rimanga al palo della storia e al fianco del dittatore rantolante”.
Lo dichiara Andrea Delmastro, deputato di Fratelli d’Italia e capogruppo FDI in commissione Esteri.
