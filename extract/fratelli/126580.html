Sicilia, Meloni: assessore Fdi ha rifiutato tangente e denunciato accaduto, ma su questo episodio circo mediatico caro alla sinistra tace

«In Sicilia, in occasione di un evento musicale, hanno tentato di corrompere il nostro assessore al Turismo Manlio Messina con una tangente di 50 mila euro. I malavitosi non hanno fatto i conti con il nostro assessore e il suo staff, che hanno prontamente denunciato l’accaduto. Il grande circo mediatico, tanto caro alla sinistra, su questo episodio però preferisce tacere. Probabilmente perché scomodo a una certa narrazione che mira solo a demonizzare il nostro partito. Fratelli d’Italia ha sempre fatto della legalità la sua bandiera: se ne facciano tutti una ragione».

Lo dichiara il presidente di Fratelli d’Italia, Giorgia Meloni.

 
