Raggi, Rizzetto: Dove stanno i puri?

“Al netto della solidarietà umana che si deve ad una ragazza che per otto ore è stata sotto interrogatorio, mi chiedo dove sono i puri che al minimo cenno fanno tintinnare le manette”. È quanto ha dichiarato il deputato di Fratelli d’Italia-Alleanza nazionale Terra Nostra Walter Rizzetto.
“Gente – ha osservato- che ha organizzato manifestazioni di protesta ed ha aizzato le folle. Gente che nei momenti chiave, scompare, per poi rifarsi viva dopo giorni con faccia triste a tentare di giustificarsi piagnucolando. Gente che non ci mette un attimo a fare video virali (che fanno il pieno di click) e gettano altre persone, oneste, in pasto al pubblico ludibrio. Questo è il silenzio assordante e responsabile di persone che dovrebbero governare una Nazione. Grillo dove è scomparso? Scopriremo che è in Malindi? Allora, sapete dove sono queste persone? Sono esattamente laddove saranno quando in Italia ci sarà un problema grave durante il loro Governo: chiusi nelle proprie stanzette per paura di fare brutta figura. Più o meno come all’asilo o al massimo alle scuole elementari”.
“Prossimi governanti che per timore di essere l’un l’altra meno credibili, tacciono –ha aggiunto-  Azzoppati dalla loro arroganza. La Sindaca Raggi indica una conferenza stampa e dia la possibilità a cittadini e media di poter conoscere a fondo questa drammatica vicenda che, come spesso, accade, grava sulla pelle dei cittadini”.
“Al contrario – ha concluso Rizzetto- un’ altra architrave del pensiero grillino, la trasparenza, cadrà rovinosamente, qualora non sia già sotto le macerie.
