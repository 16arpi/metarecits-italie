Legge elettorale, Rampelli: Da riformare con premio di maggioranza

“La legge elettorale si può cambiare nella Commissione Speciale, anche senza che ci sia un nuovo governo di scopo. Noi abbiamo chiesto che fosse introdotta nell’agenda dei lavori della Camera dei Deputati.
Abbiamo chiesto al Presidente Fico e ai capigruppo una discussione sull’introduzione di una norma di salvaguardia che, qualora si sia costretti a tornare alle urne, non ci riporterebbe allo stallo attuale.
Si tratterebbe soltanto, a prescindere dal giudizio di merito sulla legge elettorale, di introdurre il premio di maggioranza. Siamo perfino disponibili a confermare questa pessima legge elettorale, a patto che in un lampo si introduca il premio di maggioranza, che consentirebbe al cittadino di votare il partito che maggiormente gradisce ma di avere anche la certezza che il giorno dopo il voto chi arriva primo possa costruire un governo.
Ricordo che nel 2013 con il 29,5% il centrosinistra ha avuto un premio di maggioranza tale da governare con 3 Presidenti del Consiglio per 5 anni.
Il centrodestra con quasi 10 punti percentuali in più oggi non può costruire il nuovo governo.”

E’ quanto dichiara ai microfoni di “Radio anch’io” Fabio Rampelli, capogruppo di Fratelli d’Italia alla Camera dei Deputati.
