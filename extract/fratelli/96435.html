Marò, Crosetto: Negando visto a Fidanza, India continua a provocare l&#8217;Italia

«L’India continua ad offendere e provocare in ogni modo l’Italia. La decisione di non concedere il visto all’on. Carlo Fidanza, europarlamentare, è un atto inaccettabile che non può rimanere senza conseguenze, sia da parte del governo italiano sia da parte dell’Unione europea. L’arroganza degli indiani è superata solo dal disprezzo che hanno verso le regole del diritto internazionale.
  
Nessun altro Paese al mondo avrebbe tollerato tanto quanto i due governi Monti e Letta ci hanno costretto a subire. Si muovano come si muovono i governi veri. Anche il Presidente della Repubblica Giorgio Napolitano dovrebbe sentirsi offeso come italiano».
È quanto dichiara il coordinatore nazionale di Fratelli d’Italia, Guido Crosetto.
Roma, 8 febbraio 2014
 
