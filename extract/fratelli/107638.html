Professionisti, Rampelli: No alla trasformazione in salariati

“Le libere professioni sono un’eccellenza italiana, un patrimonio da valorizzare attraverso un sistema fiscale equo e un processo di semplificazione radicale. Il processo di azzeramento dei corpi intermedi attuato da Renzi si è dissolto anche con la clamorosa sconfitta referendaria. Ma il pericolo esiste ancora. La sinistra, con il Pd in testa, più volte ha provato a trasformare i professionisti in salarizzati, con leggi e normative fiscali tesi a ingabbiarli e impoverirli. Un percorso educativo, universitario e formativo diventato carta straccia e con una pressione fiscale da rendere del tutto inutile la tanto gloriosa libera professione. Per questo i coraggiosi che resistono sono dei veri patrioti ai quali Fratelli d’Italia guarda con assoluta ammirazione”. 
È quanto ha dichiarato il capogruppo di Fratelli d’Italia Fabio Rampelli intervenendo stamattina al convegno della Confprofessioni al Tempio di Adriano.
