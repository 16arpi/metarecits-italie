Imu, Maietta: Pdl boccia emendamento per esentare da imposta immobili aziende

“Clamorosa giravolta del Pdl, che fa bocciare un emendamento per esentare dall’Imu gli immobili dedicati alle attività produttive, dopo avere spesso detto e ripetuto che una simile esenzione era necessaria. Questa misura era presente nel programma di FdI e abbiamo onorato l’impegno, votando a favore. Il Pdl non si smentisce e vota contro, insieme a Pd e a Sel, dopo aver già bocciato in Commissione Finanze il nostro emendamento sulla stessa materia. La confusione al potere”.
È quanto dichiara Pasquale Maietta, deputato di Fratelli d’Italia e membro della Commissione Finanze di Montecitorio.
Roma, 18 giugno 2013
