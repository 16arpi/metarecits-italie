Coronavirus, FdI: Forze dell&#8217;ordine e sindaci vengano informati dei dati persone in quarantena

FDI presenta interrogazione parlamentare ai ministri Lamorgese e Speranza

“I dati delle persone sottoposte alla quarantena devono essere comunicati tempestivamente non solo alla Regione, al Sindaco del Comune interessato e alle autorità sanitarie competenti ma anche alle Forze dell’ordine per garantire e facilitare loro durante le operazioni di controllo. Purtroppo pero’, diverse segnalazioni provenienti dallo stesso personale in divisa, ci informano che le Forze dell’ordine non sono a conoscenza dei nominativi delle persone sottoposte a quarantena e questo, se confermato, sarebbe un grave vulnus alla sicurezza degli altri cittadini”.
Lo dichiarano in una nota congiunta i componenti di Fratelli d’Italia delle commissioni Difesa, Affari costituzionali e Giustizia annunciando una interrogazione ai ministri Lamorgese e Speranza.
