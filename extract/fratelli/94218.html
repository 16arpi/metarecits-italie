Ghiglia: Con Roberto Cota fino al 2015

“In merito alle notizie secondo le quali sarebbe in atto una raccolta firme per sfiduciare il presidente della Regione Piemonte, Roberto Cota, intendo ribadire al presidente il sostegno fino alla scadenza del suo mandato. Per noi, in politica, la serietà , la coerenza e il mantenimento degli impegni rappresentano i capisaldi della nostra azione e, da questo punto di vista non intendiamo tradire quegli elettori piemontesi nei confronti dei quali, alle regionali del 2010, ci impegnammo su un programma e un nome: quello di Roberto Cota.
  
Dal punto di vista strettamente politico, inoltre, non intendiamo regalare una delle regioni più importanti d’Italia, ne’ i destini dei suoi abitanti, alla mal assortita ditta Vendola-Bersani. Ci auguriamo che tutte le forze moderate del centrodestra, da Fratelli d’Italia alla Lega, passando per il PdL possano trovare una sintesi per rappresentare un’alternativa credibile alla sinistra e alla tecnocrazia montista”. Lo dichiara il deputato di ‘Fratelli d’Italia – Centrodestra nazionale’, Agostino Ghiglia, in merito a voci di stampa su una presunta sfiducia al governatore leghista del Piemonte.
