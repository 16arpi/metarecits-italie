Tv, Crosetto: Surreale chiusura &#8216;Quinta Colonna&#8217;

«La chiusura di una trasmissione di confronto popolare come è la striscia quotidiana di “Quinta Colonna” mi sembra un po’ surreale. Si tratta di Mediaset, ovvero di un’azienda privata che legittimamente opera delle scelte con logiche di cui non deve rispondere a nessuno, ma la trasmissione condotta da Paolo Del Debbio è sul crinale tra il classico talk ed il servizio pubblico di denuncia, che solo la televisione può svolgere. Per questo, riterrei triste avere un megafono in meno per i tanti problemi dell’Italia».
  
 
È quanto dichiara il coordinatore nazionale di Fratelli d’Italia, Guido Crosetto.
Roma, 19 novembre 2013
