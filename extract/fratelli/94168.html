Corsaro: bene La Russa, siano primarie centrodestra

“Registriamo con soddisfazione la crescita di consenso sulla proposta avanzata da Ignazio La Russa, a nome di Fratelli d’Italia, di trasformare le prossime elezioni politiche nelle vere primarie del centrodestra, in cui le diverse forze politiche della coalizione potranno concorrere, ciascuna esprimendo un candidato premier”. Lo dichiara Massimo Corsaro, deputato di Fratelli d’Italia. “Le parole odierne di Berlusconi, secondo cui in caso di vittoria del centrodestra non è detto che sarebbe lui a svolgere il ruolo di capo del governo, confermano infatti come l’ipotesi che il premier possa essere proposto dai partiti sia positivamente valutata anche dal Pdl. In questo modo il risultato elettorale fornirà un importante elemento di valutazione al Presidente della Repubblica per l’affidamento dell’incarico. Fratelli d’Italia in tal caso, sarà certamente impegnata ad appoggiare e sostenere la candidatura di Giorgia Meloni”.
