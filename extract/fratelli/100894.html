Migranti, Meloni: Un suicidio ignorare il rischio terroristi, Juncker non ripeta parole senza senso

«Il presidente della Commissione Ue Juncker trova “pernicioso” mettere sullo stesso piano i rifugiati con i terroristi. Nessuno vuole farlo, ma qualcuno avverta Juncker che due dei terroristi responsabili degli attentati di Parigi si sono finti rifugiati di guerra e sono arrivati in Europa a bordo di un barcone. Il pericolo esiste, è stato denunciato dai servizi di intelligence di mezzo mondo e ignorarlo sarebbe un suicidio. Perché se c’è qualcosa di davvero pernicioso e dannoso per l’Europa è aver consentito a decine di migliaia di persone di poter entrare sul territorio europeo senza nessun tipo di controllo: parliamo di persone di cui abbiamo perso ogni traccia e che non sappiamo dove siano e cosa stiano facendo. Juncker e le Istituzioni Ue si preoccupino di questo, invece che continuare a ripetere parole inutili e senza senso».
Lo scrive su Facebook il presidente di Fratelli d’Italia, Giorgia Meloni.
