Manovra, Lollobrigida: dibattito compresso, Ministro assente e nessuna visione crescita

“Ritardo nei tempi di presentazione, compressione del dibattito parlamentare, totale assenza del ministro dell’Economia Franco, l’eccezione della fiducia che diventa regola e nessuna visione per la crescita: la manovra del governo dei migliori è deludente. Fratelli d’Italia ha presentato, tra le altre, proposte per tutelare i liberi professionisti in caso di malattia e ha chiesto più fondi per sistemi di ventilazione meccanizzata nelle scuole. Da sempre chiediamo che il denaro pubblico sia utilizzato per tagliare le tasse alle aziende. La cecità di un governo che stravolge la democrazia parlamentare non aiuterà la Nazione. La colpa di questo esecutivo, che ha usato la clava dell’esercizio provvisorio, è quella di buttare i soldi degli italiani”. 

Lo dichiara il capogruppo di Fratelli d’Italia alla camera, Francesco Lollobrigida.
