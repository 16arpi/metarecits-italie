Campania: Fratelli d&#8217;Italia rilancia il confronto con le categorie









“Nel solco tracciato dalla nostra leader Giorgia Meloni ad Atreju ed in occasione della recente Direzione Nazionale di Fratelli d’Italia, rilanciamo il confronto con le categorie del Sud e, quindi, del nostro territorio per fare nostre le loro esigenze e rendere il nostro partito sempre più rappresentativo del mondo del lavoro, delle professioni, delle imprese, dell’associazionismo, della società tutta, per lo sviluppo dell’area metropolitana di Napoli e della nostra Nazione”.

E’ quanto afferma Gabriella Peluso, membro della Direzione Nazionale di FDI  e Vice Responsabile Politiche per il Mezzogiorno, che annuncia per martedì 15 marzo 2022 alle ore 17, nella sala eventi di “Eccellenze Campane”, in via Via Benedetto Brin n. 69, a Napoli, l’iniziativa “Fratelli d’Italia incontra le categorie” con la partecipazione di rappresentanti del mondo del lavoro, delle professioni, delle imprese e gli interventi della Responsabile Dipartimento Professioni, membro della Direzione Nazionale del partito, Marta Schifone, del Coordinatore dell’Area Metropolitana di Napoli, Michele Schiano di Visconti, del Coordinatore di Napoli, Sergio Rastrelli.

“Fratelli d’Italia è, da sempre, vicino al mondo del lavoro ed, in particolare, delle professioni, e lavora per fornire risposte qualificate e concrete alle categorie produttive della società che sono trainanti per la crescita dell’Italia e che sono costrette a lottare con numerose difficoltà nell’abbandono più totale da parte delle altre forze politiche. Con questa nostra iniziativa, vogliamo consolidare la nostra sinergia con i settori produttivi della società e rafforzarne il ruolo fondamentale per lo sviluppo economico e sociale del territorio e del nostro Paese”  – sottolinea Marta Schifone.



















