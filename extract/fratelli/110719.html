Firenze, 21 enne violentata. Cirielli: Subito legge per aumento pene per gli stupratori

“Ad oggi è ancora troppo debole la risposta dello Stato per combattere i reati di violenza sessuale. Nelle prossime ore depositerò la mia proposta di legge per introdurre l’aumento delle pene contro chi commette simili reati”: lo annuncia Edmondo Cirielli, Questore della Camera dei Deputati e responsabile Giustizia di Fdi, commentando l’episodio di Firenze, dove una studentessa di 21 anni ha denunciato di essere stata violentata pressi del viadotto Marco Polo al Varlungo.
“Serve tolleranza zero contro reati che creano un forte allarme sociale – spiega – Cirielli ricordando di aver già presentato una proposta di legge che prevede la reintroduzione e l’aumento delle pene per chi commette atti osceni in luogo pubblico”
