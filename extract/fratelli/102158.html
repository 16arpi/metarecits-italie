Rai, Rizzetto a Di Maio: Si nasce incendiari, si muore pompieri

“Di Maio propone l’intervento dell’UE sul caso Renzi-tv di Stato. Perché non chiamare direttamente  anche i Marines o l’Armata Russa? Ricordo al vice presidente Di Maio che esiste una commissione di Vigilanza Rai presieduta, peraltro, dal componente del direttorio on. Roberto Fico. Cosa dice quest’ultimo? Non mi pare, negli ultimi mesi, di averlo sentito spesso sui problemi della tv pubblica. E ancora: da questi messaggi si evince il netto cambio di linea del M5S nei confronti dell’Europa; posizioni ora molto più morbide ed accomandanti appunto, come dimostrano le affermazioni odierne di Luigi Di Maio. La stessa Europa che ha piazzato Matteo Renzi (come anche il M5S spesso afferma) alla guida di questo Paese dovrebbe quindi intervenire su colui che è un loro stesso prodotto? È un semplice sillogismo che bene comprendono anche coloro che, di politica, poco si occupano. Si nasce incendiari e si muore pompieri”. È quanto dichiara il deputato di Fratelli d’Italia-Alleanza nazionale Terra Nostra Walter Rizzetto.
