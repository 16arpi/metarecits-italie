Manovra, Meloni: Fdi pronto a portare in Parlamento tema aumento bolletta energetica e costi materie prime, Governo Draghi non può ignorare emergenza

“L’aumento esponenziale della bolletta energetica, dei costi delle materie prime e della logistica si sta trasformando in una vera e propria mazzata per le imprese e per tanti comparti della nostra economia, è sempre più costoso e anti-economico produrre. Una situazione che sta già creando aumenti a cascata su cittadini, famiglie e aziende, già in ginocchio per la pandemia. Il Governo Draghi non può ignorare un’emergenza nell’emergenza e Fratelli d’Italia è pronta a portare questo tema in Parlamento, a partire dalla manovra economica”.
Lo dichiara il presidente di Fratelli d’Italia Giorgia Meloni.

