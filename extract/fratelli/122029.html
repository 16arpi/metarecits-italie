Marche, Prisco: Tesseramento 2020, Fratelli d&#8217;Italia cresce e si consolida in tutte le Marche. Verso i 5000 iscritti al partito della Meloni

“Al termine della campagna Tesseramento 2020, Fratelli d’Italia consolida il suo radicamento nelle Marche, avvicinandosi al traguardo dei 5000 iscritti, un dato che premia la coerenza e la serietà della nostra classe dirigente e l’impegno dei militanti, facendo seguito alla importante recente affermazione alle elezioni regionali”. Cosi il Commissario Regionale, l’On. Emanuele Prisco, commenta i numeri che attestano anche a livello locale la costante ed irrefrenabile scalata del partito di Giorgia Meloni, rimarcando in particolare “il grande entusiasmo e la voglia di collaborazione che da più parti convergono intorno al nostro progetto politico e all’ottimo lavoro del Presidente Francesco Acquaroli. Questo risultato sottolinea anche il grande lavoro che hanno svolto negli ultimi anni i nostri rappresentanti territoriali,” conclude Prisco “importantissimi punti di riferimento per le comunità locali e per tutti coloro che vogliono impegnarsi e dare il proprio contributo alla crescita della regione.”


