Rai, Filini: buon lavoro a Roberto Sergio

“La nomina di Roberto Sergio nel Cda della Rai a seguito delle dimissioni di Fuortes è una buona notizia, dopo mesi di immobilismo l’Azienda ha urgente bisogno di essere rilanciata. Occorre subito varare un nuovo piano industriale, procedere con la riorganizzazione del personale e dei centri di produzione, i sindacati dei lavoratori hanno proclamato uno sciopero generale per il prossimo 26 maggio: tutti temi che necessitano di essere affrontati con urgenza. A Roberto Sergio va il nostro più sincero augurio di buon lavoro, siamo convinti che con la sua nomina potrà finalmente iniziare la stagione di rilancio dell’Azienda tanto attesa dai lavoratori e dai cittadini italiani”.  
 Lo dichiara il deputato Francesco Filini, capogruppo di Fratelli d’Italia in Commissione Vigilanza Rai.
