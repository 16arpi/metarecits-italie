Minori, FdI: E&#8217; emergenza nazionale, valorizzare professionalità per risolverla


“Non capiamo quali preclusioni abbia il Garante dell’Infanzia e dell’Adolescenza Filomena Albano sull’avvocato Jacopo Marzetti: oggi si è detta ‘stupita’ per la sua presenza nella squadra speciale di giustizia per la protezione dei minori istituita dal ministro della Giustizia Alfonso Bonafede. Marzetti, oltre ad essere Garante dei minori del Lazio, sta operando su nomina del governo come commissario del Forteto. In questa vicenda ci pare prioritario e doveroso, al fine ottimizzare e mettere a frutto il lavoro già svolto, valorizzare e coinvolgere le professionalità che possono dare un contributo fattivo a risolvere quella che a nostro giudizio rappresenta, dopo l’esplosione dei casi Forteto prima e Bibbiano adesso, una vera e propria emergenza nazionale: la tutela dei minori”.

Lo affermano i deputati di Fratelli d’Italia Maria Teresa Bellucci, capogruppo in Bicamerale Infanzia e Adolescenza, Giovanni Donzelli, responsabile nazionale organizzazione e Paolo Trancassini, coordinatore regionale del Lazio.
