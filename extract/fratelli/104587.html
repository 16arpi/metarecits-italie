Dati istat, Sergio Berlato: Furti, rapine e povertà rimangono le maggiori preoccupazioni, ma le priorità del Governo sembrano altre

 
I dati Istat aggiornati riconfermano che per gli italiani le principali preoccupazioni sono legate alla sicurezza e al costante impoverimento che vede ormai l’11% delle famiglie italiane in stato di povertà. “Sulla questione sicurezza sono dati che non ci sorprendono affatto in un Paese nel quale se provi a difenderti dalla criminalità finisci per essere tu quello incriminato “ – commenta il Consigliere regionale Sergio Berlato, Coordinatore per il Veneto di Fratelli d’Italia – Alleanza Nazionale. “Una situazione resa ancora più insostenibile dal peggioramento costante delle condizioni sociali – prosegue il Consigliere Berlato – basta rapportarsi quotidianamente con la gente, ascoltare i rappresentanti di categoria, confrontarsi con i nostri amministratori locali per percepire che queste preoccupazioni sono sempre più presenti in vaste fasce della popolazione italiana”.
