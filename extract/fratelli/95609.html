Carceri, Cirielli: Bene emendamento sui recidivi, FdI continuerà battaglia

“Fratelli d’Italia accoglie con soddisfazione l’emendamento presentato dalla Commissione Giustizia della Camera ed approvato oggi dall’Aula di Montecitorio che riduce la possibilità di concedere benefici ai recidivi.
  
Si tratta di un piccolo passo in avanti che purtroppo, però, non cancella i disastri del provvedimento voluto dal Governo Pd-PdL, che impatterà sulla sicurezza dei cittadini, sulla dignità delle vittime e la stessa credibilità dello Stato, dal momento che si elimina l’unica riforma seria del centrodestra in materia di giustizia – la legge ex Cirielli – che prevedeva un irrigidimento del sistema di esecuzione penale e processuale per i plurirecidivi. Fratelli d’Italia continuerà la sua battaglia di civiltà contro queste norme di clemenza e di perdonismo che compromettono la certezza della pena, la tutela delle vittime e scaricano tutto sulle Forze dell’Ordine”.
 
Lo dichiara Edmondo Cirielli, deputato di Fratelli d’Italia e componente dell’Ufficio di Presidenza di Montecitorio.
 
Roma, 5 agosto 2013
