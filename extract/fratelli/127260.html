Maltempo, neve in Sardegna, Deidda: troppi disagi per cittadini, famiglie e aziende; Governo valuti piano investimenti e pronto intervento. Presentata interrogazione parlamentare

“Verso la mezzanotte di ieri e fino a questa mattina, in Sardegna, sono circa 7300 i cittadini senza energia elettrica. In Provincia di Nuoro sono 5600, soprattutto a Tonara, Desulo, Gavoi, Sorgono e Fonni mentre in Provincia del Sud Sardegna sono 830, soprattutto a Seulo. Ringrazio chi, senza pausa, ha lavorato per ripristinare la viabilità stradale, l’energia elettrica e la rete telefonica e mi domando: ‘perchè ogni volta che nevica, sebbene ampiamente annunciato, ci facciamo cogliere di sorpresa e i paesaggi fiabeschi diventano irraggiungibili?’ Un danno per cittadini, aziende e per le famiglie che non riescono a contattare i propri cari molti anziani. Dall’Anas a Terna, per non parlare della Provincia, c’è bisogno di tempestività e più investimenti prevedendo questi eventi”, dichiara Salvatore Deidda, deputato di FdI;
“Un Sindaco non può affrontare questi eventi da solo. In ogni comune , si possono prevedere dei gruppi elettrogeni in grado di sopperire a questi prolungati black out. Ogni volta, sembra che sia impossibile che in Sardegna nevichi ma non è così. Esiste anche la montagna. Su questo chiederò al Governo – con una interrogazione – di mettere in agenda questi interventi, prevedendo di potenziare la rete e come evitare il ripetersi di questi eventi”, conclude Deidda
