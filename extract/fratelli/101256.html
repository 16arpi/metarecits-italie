COMUNICAZIONE TERRITORIALE

Putin – vita di uno zar, da recensione del sole24ore.com:
Un uomo venuto dalla povertà, ma diventato un protagonista del nostro tempo. Una persona che per sua stessa ammissione già da ragazzino mostrava una personalità complessa, a tratti violenta, ma capace di approdare all’Università di Leningrado (di cui diventa anche assistente del rettore) con lo studio e la dedizione. Un uomo dipinto come un nuovo Zar, ma anche capace di ridare dignità al popolo russo.
Quella di Vladimir Putin scritta da Gennaro Sangiuliano – Putin, vita di uno Zar – è una biografia inedita, dettagliata, ma anche l’inno e l’invito ad andare oltre le visioni superficiali che spesso avvolgono i protagonisti del nostro tempo e non solo. Un’operazione storica, ma con approccio giornalistico quella del vicedirettore del Tg1, perché «il realismo della storia è quello cui puntare. È dalle utopie che invece sono nate e nasceranno sempre le tragedie».
Kibo,  dal sito kiboitaliano.com
Kibo è un consorzio nato da un gruppo di produttori del settore agroalimentare provenienti dall’Italia centrale. Lo scopo del consorzio è promuovere la cultura enogastronomica del territorio attraverso una serie di attività che accordino il processo di distribuzione, arrivando nel modo più diretto possibile dal produttore al consumatore finale.
Kibo è ecologico a Km O, perchè l’80% dei suoi prodotti viene dal Lazio e Umbria, riducendo l’inquinamento causato dai lunghi tragitti.
Kibo è equo e solidale, perchè si propone di dare ai produttori il giusto guadagno, facendo in modo che la gran parte del prezzo finale dei prodotti vada a remunerare il produttore e non la grande distribuzione.
Contadini e allevatori sono la principale ricchezza del nostro territorio: lo conoscono e lo amano.
Per questo li aiutiamo a svilupparsi in modo sostenibile mantenendo le tradizioni, nel rispetto della qualità e della specificità territoriale, che ci permettono di tramandare la tipicità dei prodotti locali.
E’ importante sottolineare che la selezione della frutta e della verdura varia in base alla stagione. E’ per questo motivo che la composizione della spese non sarà fissa ma descritta in modo indicativo.

