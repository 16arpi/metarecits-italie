Manovra, Meloni: FdI voterà contro tetto bonus nido e mamma, folle discriminare italiani che vogliono avere un figlio su base reddito


«La chiarissima politica della maggioranza su famiglia e natalità: mentre il partito di Alfano dice che non ci sarà nessun tetto per i bonus mamma e nido, ‎il partito di Renzi chiede di introdurre un tetto Isee di 25 mila euro per il bonus nido e di 13 mila euro per il bonus mamma. Come al solito c’è un abisso tra quello che il Governo Renzi annuncia e quello che scrive nei suoi provvedimenti. Discriminare gli italiani che decidono di mettere al mondo un bambino sulla base del reddito è folle e dimostra che tipo di attenzione ha questo Governo per la famiglia. Fratelli d’Italia voterà contro questa norma assurda».
Lo scrive su Facebook il presidente di Fratelli d’Italia, Giorgia Meloni.
