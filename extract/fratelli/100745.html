Centrodestra, Meloni: Sul programma disponibili al confronto, ma no a decisioni a mezzo stampa

«Con Silvio Berlusconi e Matteo Salvini non abbiamo ancora concordato un programma in sei capitoli, ma è positivo che si torni a parlare di contenuti. Fratelli d’Italia lo sostiene da tempo: per ricostruire il centrodestra, sia a livello nazionale che locale, è necessario ripartire dalle idee e dai programmi condivisi, non dai nomi. Piena disponibilità al confronto sulle proposte, ma no alle decisioni a mezzo stampa».
Lo scrive su Facebook il presidente di Fratelli d’Italia, Giorgia Meloni.
