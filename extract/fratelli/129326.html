Rifiuti, FdI si confronta sul tema e studia le possibili soluzioni

“Il tema dei rifiuti è sempre più di attualità in una regione, come il Lazio, il cui Governo regionale, metropolitano e Capitolino è incapace di dare una linea e tantomeno soluzioni credibili. L’unica volontà è quella di insediare a breve nuovi Cda moltiplicando gli ambiti territoriali e di conseguenza le poltrone. Quello di stamattina è stato un lungo e costruttivo confronto tra i diversi livelli istituzionali nei quali Fdi è autorevolmente presente. Si è costituita una cabina di regia che coordinerà l’azione in tutte le istituzioni ed elaborerà la proposta ufficiale di Fratelli d’Italia”.
Lo dichiara Paolo Trancassini, deputato e coordinatore regionale del Lazio di Fratelli d’Italia, in merito all’incontro organizzato dal coordinamento regionale di FdI alla presenza del responsabile del dipartimento Ambiente di FdI, l’eurodeputato Nicola Procaccini, del capogruppo dei deputati della Camera, Francesco Lollobrigida, del vicepresidente della Camera, Fabio Rampelli, del deputato e Presidente della federazione provinciale di Roma di FdI, Marco Silvestroni e del deputato Massimiliano De Toma. Alla riunione hanno partecipato i consiglieri regionali Fabrizio Ghera, Chiara Colosimo, Antonio Aurigemma, Massimiliano Maselli, Laura Corrotti, Francesca De Vito, Giancarlo Righini; i consiglieri dell’assemblea capitolina Federico Rocca, Lavinia Mennuni, Andrea De Priamo, Giovanni Quarzo, Francesca Barbato; i consiglieri provinciali di Latina, Ilaria Marangoni; di Viterbo Massimo Giampieri; di Frosinone Daniele Maura; di Rieti, Ilario Di Loreto e i consiglieri della Città Metropolitana di Fratelli d’Italia, Alessandro Palombi, Massimo Ferrarini, Stefano Cacciotti.
