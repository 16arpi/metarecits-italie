Immigrazione, Meloni: Soluzione duratura e definitiva è blocco navale, Conte lo chieda a consiglio Ue del 28 e 29 giugno

«Sul tema degli immigrati c’è stato un cambio di passo da parte del governo ma bisogna trovare soluzioni durature e definitive. Fratelli d’Italia continua a chiedere a Conte di andare in Europa il 28 e 29 giugno e proporre al Consiglio Ue una missione a largo delle coste della Libia. Il problema, infatti, non è dove dovrebbero attraccare i barconi: il problema è che i barconi non devono partire».
Lo ha detto a margine dell’assemblea nazionale di ConfArtigianato, il presidente di Fratelli d’Italia, Giorgia Meloni.
«E Fratelli d’Italia propone anche l’abolizione della protezione umanitaria e per questo abbiamo depositato in Parlamento una proposta di legge. E’ questo uno strumento che esiste solo da noi e che negli anni è stato usato per consentire a chiunque di restare in territorio italiano», conclude Giorgia Meloni.
