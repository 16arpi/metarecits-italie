Anzio, Silvestroni: cordoglio per la scomparsa di Gianni Molinari

“Ho appreso con grande sconcerto la notizia della scomparsa improvvisa di Gianni Molinari. Un amico ed un militante politico con cui abbiamo condiviso tra Anzio e Nettuno molte sfide e battaglie. E l’ultima di queste su cui Gianni era impegnato in prima linea con grande entusiasmo proprio in questi giorni era a sostegno della figlia Giulia, candidata nelle liste per Candido de Angelis Sindaco. Non ci sono parole sufficienti di fronte a perdite così drammatiche, desidero solo, a titolo personale e a nome di tutta la Federazione della Provincia di Roma,  stringermi nel dolore al fianco della famiglia e degli amici. Ciao Gianni”. Lo comunica in una nota il deputato e segretario provinciale di FdI Marco Silvestroni.
