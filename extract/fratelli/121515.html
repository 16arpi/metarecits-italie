Covid, Fidanza: Conte si ricordi anche dei lavoratori dello spettacolo che oggi protestano a Milano

“Siamo dalla parte degli artisti, dei tecnici e delle maestranze dello spettacolo e degli eventi, che oggi giustamente protestano in piazza Scala, a Milano, per le nuove chiusure disposte dal governo. Finora i lavoratori dello spettacolo sono stati completamente dimenticati da Conte e per questo sono fra le categorie più danneggiate dall’emergenza coronavirus. Si tratta di decine di migliaia di persone, e di famiglie, che rischiano di non avere più un reddito e di non poter sopravvivere. Il governo disponga immediatamente gli aiuti economici necessari per questa e per le altre categorie colpite dal Dpcm”. Così in una nota l’europarlamentare milanese di Fratelli d’Italia Carlo Fidanza commenta il flash mob organizzato dai lavoratori dello spettacolo in piazza Scala.
