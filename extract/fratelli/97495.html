Istat, Meloni: Renzi la smetta di parlare a vanvera e dire boiate&#8230;

…ITALIA E’ IN GINOCCHIO E ITALIANI NON ARRIVANO A FINE MESE. «L’Istat ha certificato che l’Italia è in recessione tecnica e che il Pil continua a calare: -0,2%. Un dato molto negativo ma che non preoccupa affatto Matteo Renzi.
  
Secondo quel fine economista del nostro presidente del Consiglio, infatti, “che la crescita del Pil sia dello 0,4 o 0,8 o 1,5% non cambia niente dal punto di vista della vita quotidiana delle persone”. Affermazioni assurde e fuori dal mondo come se ogni 0,1% in meno di Prodotto interno lordo non significasse la perdita di migliaia di posti di lavoro, l’aumento della disoccupazione, la chiusura di tante aziende e il peggioramento dei nostri conti pubblici. Verrebbe da pensare che Renzi capisca più di inglese che di economia. Renzi la smetta di parlare a vanvera e di affrontare questioni serissime con battute da bar, perché mentre lui dice che “la ripresa è come l’estate, prima o poi arriva” o boiate simili, l’Italia è in ginocchio e milioni di italiani non riescono ad arrivare a fine mese».
È quanto scrive su Facebook il presidente di Fratelli d’Italia-Alleanza Nazionale, Giorgia Meloni. 
Roma, 6 agosto 2014
