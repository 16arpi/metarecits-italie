Coronavirus, Baldini: Non più tollerabile medici e infermieri senza mascherine

Per loro tampone anche se asintomatici

“E’ assurdo e non più tollerabile che tuttora molti medici e infermieri di numerosi ospedali di tutta Italia stiano lavorando senza le mascherine per proteggersi dall’infezione da Covid-19. Una follia che va sanata immediatamente. Il governo si impegni e risolva subito questo problema che rischia di far degenerare ancor più drammaticamente una situazione già molto difficile. Ed è altrettanto assurdo che sempre a medici e infermieri asintomatici non venga consentito di fare i tamponi anche se hanno il sospetto clinico di poter essere stati contagiati”.
Lo dichiara Maria Teresa Baldini, deputato di Fratelli d’Italia.
