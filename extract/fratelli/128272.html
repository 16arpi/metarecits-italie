DL Covid, Lollobrigida: Super Green Pass valga anche per status rifugiato

“Il green pass rafforzato non può valere solo per i cittadini italiani, che se sprovvisti vedono limitato, tra gli altri, un diritto costituzionale come quello del lavoro, ma deve essere obbligatorio anche per chi ha lo status di rifugiato o rientra nelle categorie di protezione umanitaria e sussidiaria. Fratelli d’Italia, grazie a un ordine del giorno presentato dal questore della Camera Edmondo Cirielli, chiede al governo di subordinare alla vaccinazione l’accesso al beneficio economico anche per gli stranieri. Non sarebbe accettabile, infatti, che la nostra richiesta resti inascoltata perché si tradurrebbe con l’ennesima discriminazione a danno degli italiani, che già hanno pagato le assurde scelte dell’esecutivo”. 

Lo dichiara il capogruppo di Fratelli d’Italia, Francesco Lollobrigida.
