Riforme, Meloni: FdI voterà a favore taglio parlamentari

APPELLO A FORZE POLITICHE SU PRESIDENZIALISMO E ABOLIZIONE SENATORI A VITA
“Fratelli d’Italia voterà oggi a favore del taglio del numero dei parlamentari. I nostri voti sono stati decisivi nel corso dell’iter parlamentare e lo rivendichiamo con orgoglio. Diminuire il numero di deputati e senatori è un primo passo per ridurre la distanza tra i cittadini e il palazzo ma non basta assolutamente. Due i passi da compiere: l’elezione diretta del Presidente della Repubblica e l’abolizione dell’istituto ottocentesco dei senatori a vita. Su queste due riforme, richieste da anni dai cittadini e sostenute da sempre dalla destra, Fratelli d’Italia lancia un appello a tutto il Parlamento e le forze politiche. Basta perdere tempo”.
È quanto dichiara il presidente di Fratelli d’Italia, Giorgia Meloni.
