Boldrini-Kyenge, Benedettelli: Fanatici che non rappresentano l’Italia

“Fratelli d’Italia condanna fermamente ogni forma di violenza, sia essa fisica o verbale, e ogni forma di discriminazione. Rivolgiamo la nostra solidarietà alla presidente della Camera, Laura Boldrini, e al neo Ministro dell’Integrazione, Cecile Kyenge, per le intimidazioni e gli insulti ricevuti sul web, che provengono da una sparuta schiera di fanatici e che in nessun modo appartengono all’Italia e alla sua straordinaria cultura. In democrazia il confronto dialettico è una risorsa da difendere e tutelare, ma ogni critica deve essere mossa nel rispetto dell’altro e delle regole del vivere civile”.
 
È quanto dichiara Barbara Benedettelli, responsabile nazionale del Dipartimento Tutela Vittime della Violenza di Fratelli d’Italia.
Roma, 3 maggio 2013
