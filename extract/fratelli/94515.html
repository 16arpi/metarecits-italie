Gallone: Monti spaventato dalle uova, si prepari a &#8220;scendere&#8221; dalla politica

Benvenuto sul territorio! Il pessimo debutto in piazza, condito dal lancio di uova marce, ha già spaventato il professor Monti, che ora sembra preferire tornare a pontificare tra le quattro mura degli studi televisivi oltre a quelle più rassicuranti del Kilometro Rosso. Tipico di chi costruisce potere sugli accordi lobbistici e sulla sovraesposizione mediatica, evitando di dare voce al consenso popolare. Le ultime promesse elettorali (giù l’Imu, l’Irap e l’Irpef, nessuna manovra a giugno), d’altra parte,
  
oltre a essere in netto contrasto con la conferenza stampa natalizia della ‘salita’ in campo, appaiono essere l’ultimo tentativo di arrampicarsi sugli specchi del fallimento politico. Monti e il suo centrino si preparino a ‘scendere’ dalla politica.
 
 
 
 
E’ quanto dichiara il capogruppo al Senato di ‘Fratelli d’Italia-Centrodestra nazionale’, Alessandra Gallone
