Pnrr, Trancassini: Governo ha ignorato richieste a favore cittadini aree colpite da sisma

“Nella prima stesura del Pnrr per rilanciare le opere infrastrutturali delle aree interne, va bene lavorare sul potenziamento del collegamento wi-fi, ma sarebbe meglio concentrarsi sul potenziamento del collegamento Roma-Rieti, unico capoluogo di provincia che non è servito né da ferrovia né da superstrada e anche sulla tratta ferroviaria della Roma-Rieti-Ascoli-L’Aquila, tenendo conto che è la dorsale dove viaggia la ricostruzione dei paesi colpiti dal sisma. Questi progetti proposti da FdI sono stati ignorati dall’esecutivo Conte, e oggi riproposti in due emendamenti stranamente dichiarati inammissibili nel decreto del Pnrr. Questo governo non prende in considerazione le regioni di centrodestra, ma danneggia principalmente i cittadini già duramente messi alla prova dal terremoto. Quanto all’onorevole Pezzopane non si fa bastare di seguire la scia dei provvedimenti proposti da FdI in ambito territoriale e nazionale; anzi, dall’inizio di questa legislatura annuncia e non produce sui temi della ricostruzione e del rilancio dei territori colpiti dal sisma. Anche su questo particolare tema avrebbe fatto bene a consigliare al presidente Melilli del suo partito di approvare gli emendamenti di FdI piuttosto che fare propaganda”. Così il deputato di Fratelli d’Italia Paolo Trancassini, componente della Commissione Bilancio della Camera.
