Rdc, Osnato: Priorità M5s sono spacciatori, nomadi, ex brigadisti e lavoratori in nero?

“Il rapporto Svimez 2019 ha confermato quanto Fratelli d’Italia va dicendo da sempre: il reddito di cittadinanza è solo una costosa misura di propaganda che non ha creato occupazione, soprattutto al Sud. Per noi l’Italia ha bisogno di politiche economiche che incentivino le assunzioni, non di metadone di Stato che spesso, come abbiamo visto, finisce nelle mani di spacciatori, mafiosi, ex brigatisti, nomadi, lavoratori in nero e immigrati. Sono loro le priorità del M5S? Fratelli d’Italia dice no all’assistenzialismo e chiede aiuti concreti per commercianti, partite Iva, piccoli e medi imprenditori messi in crisi dagli scellerati provvedimenti economici voluti in questi anni dal M5S”.
Lo dichiara Marco Osnato, deputato di Fratelli d’Italia e capogruppo in commissione Finanze.

