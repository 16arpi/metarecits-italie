Rispoli: situazione inacettabile anche colpa Monti. DeMagistris valuti dimissioni

Quello che è accaduto oggi a Napoli lascia senza parole e, oltre a creare ai cittadini un disagio inaccettabile per una Nazione come la nostra, mette ancora una volta i napoletani in difficoltà di fronte al mondo intero. E’ assurdo che un sindaco di una delle città più importanti d’Italia si accorga soltanto la sera prima che l’azienda del trasporto pubblico non è in grado di acquistare il carburante per far uscire i propri mezzi dal deposito. Alla luce di quanto è accaduto stamattina, mi chiedo se non sarebbe il caso che Luigi De Magistris e la sua giunta rassegnassero le proprie dimissioni.
  
 
E’ quanto dichiara Luigi Rispoli, candidato al Senato nella Circoscrizione Campania per ‘Fratelli d’Italia-Centrodestra nazionale’ e presidente del Consiglio della Provincia di Napoli. “Detto questo – prosegue Rispoli – la situazione finanziaria delle aziende pubbliche è anche per larga parte figlia dei tagli indiscriminati e irragionevoli portati avanti dal governo tecnico del Prof. Monti, situazione che Napoli condivide con molte città italiane, a tutte le latitudini, ma che purtroppo all’ombra del Vesuvio è stata messa in evidenza dell’irresponsabilità e dalla sciatteria di un sindaco dilettante, sprovveduto e chiacchierone”.
