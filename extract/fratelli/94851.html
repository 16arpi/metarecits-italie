Meloni: condivisibile discorso Boldrini ma sembra più quello di un premier

Lavoro, diritti, immigrazione e violenza sulle donne sono tutti temi importantissimi e rappresentano delle priorità per la politica. Le parole del nuovo presidente della Camera Laura Boldrini sono in gran parte condivisibili ma il suo discorso di insediamento sembra più quello di un premier,  perché esprime indirizzi di natura strettamente politica che non competono a chi ricopre un ruolo istituzionale e di garanzia come la presidenza di Montecitorio. Una circostanza che ci lascia perplessi, soprattutto in una fase delicata che vedrà il prossimo Esecutivo non godere di una particolare solidità e stabilità. Ad ogni modo Fratelli d’Italia rivolge a Laura Boldrini gli auguri di buon lavoro, con l’auspicio che riesca a rimanere fuori dalle trappole dell’ideologismo.
È quanto dichiara Giorgia Meloni, fondatore di Fratelli d’Italia.
