Stefano Balleari: Calenda impegnato in campagna elettorale si dimentica della Liguria

“Per il Ministro Calenda la Liguria che produce può attendere. A causa di impegni governativi romani sono saltati tutti gli incontri utili al tessuto industriale ligure previsti per giovedì senza però intaccare l’incontro elettorale di Genova con la Pinotti. La Liguria è amministrata, sia a livello regionale che di capoluogo, dalla stessa coalizione di Centrodestra che si presenterà alle elezioni del 4 marzo. Capisco che i sorprendenti risultati delle urne abbiano messo profondamente a disagio i rappresentanti del governo e del PD assuefatti da decenni di amministrazioni rosse  ma da qui a snobbare l’agenda degli appuntamenti in Liguria ce ne passa.”
Questo è quanto dichiara Stefano Balleari, vicesindaco di Genova candidato alla Camera per Fratelli d’Italia.
