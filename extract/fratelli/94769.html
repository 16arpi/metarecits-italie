Roma.De Priamo: AMA maggioranza pubblica

La sinistra eviti di fare disinformazione. La delibera che propone la creazione di una società mista pubblico-privata è all’esame della Commissione Ambiente, che la sta studiando con molta attenzione per valutare tutti gli aspetti. È opportuno togliere ogni equivoco: tale società avrebbe comunque la maggioranza pubblica (Ama) e la figura privata verrebbe introdotta attraverso meccanismi di evidenza pubblica, proprio al fine di garantire i massimi livelli di trasparenza.
  
Perciò, appaiono del tutto strumentali le polemiche preventive da parte del centrosinistra che, prima di impartire lezioni, dovrebbe ricordarsi degli errori commessi nel passato, della condizione disastrosa in cui è stata lasciata Ama e dalla differenziata ferma al palo al 17%, rispetto all’attuale 30,2%.
 
È quanto dichiara Andrea De Priamo, presidente della Commissione Ambiente di Roma Capitale e candidato di Fratelli d’Italia alla Regione Lazio.
