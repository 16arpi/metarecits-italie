Scuola, Meloni: Maggioranza vota norma che apre a educazione gender&#8230;

…INDECENTE COMPORTAMENTO NCD. «Non più tardi di ieri il ministro dell’Istruzione Giannini è venuto alla Camera e, rispondendo ad un’interrogazione di Fratelli d’Italia, ha dichiarato che la teoria gender non coincide con la “cultura inclusiva e solidale che viene espressa nelle linee del Governo” e che non ha nulla a che vedere con la lotta alla discriminazione. Peccato però che l’impegno del ministro sia durato solo un giorno, perché oggi la maggioranza ha deciso di non cancellare dal maxi-emendamento alla riforma della scuola approvato col voto di fiducia dal Senato proprio quella norma che apre di fatto alla possibilità dell’educazione di genere nelle scuole di ogni ordine e grado. Ed è indecente il comportamento dei senatori di Ncd che, nonostante i proclami a difesa della famiglia e contro il gender, hanno scelto di votare a favore pur di mantenere la loro poltrona. Fratelli d’Italia continuerà a battersi contro questa pessima riforma e contro tutti quei provvedimenti, a partire dal ddl Fedeli, che vogliono riconoscere e introdurre il gender nella scuola».
È quanto dichiara il presidente di Fratelli d’Italia, Giorgia Meloni.
