Fdi, Stancanelli: Indignato per articolo di Repubblica carico di odio nei confronti di Giorgia Meloni

“Sono veramente indignato per l’articolo, apparso oggi su Repubblica, carico di odio, di livore, di disprezzo e di razzismo nei confronti di Giorgia Meloni rea di essere coerente con le proprie idee e sempre più nel cuore di milioni di Italiani”. Così in una nota l’eurodeputato siciliano di Fratelli d’Italia Raffaele Stancanelli.  “E dispiace ancora di più che a firmarlo sia un giornalista siciliano che, evidentemente, ha dimenticato i più elementari principi che sempre hanno caratterizzato la nostra società siciliana e cioè il rispetto personale anche del più acerrimo avversario e il non coinvolgimento indegno degli affetti familiari! Provo imbarazzo per lui e, in un sussulto di dignità, chieda scusa a Giorgia e ai milioni di Italiani che la stimano e la seguono!”.
