Alluvione: 50 milioni di euro per sostenere le imprese colpite

“Alle aree alluvionate dell’Emilia Romagna, Toscana e Marche saranno destinati fino a 50 milioni di euro per il rafforzamento del tessuto produttivo locale, per la salvaguardia dei lavoratori e l’attrazione di nuovi investimenti. Una disposizione del governo Meloni e del Mimit a sostegno dei cittadini, dei comuni e delle imprese coinvolti nella tragedia”. Lo dichiara in una nota la senatrice di Fratelli d’Italia Marta Farolfi. 
“Il governo Meloni e il ministro Urso dimostrano con i fatti la propria vicinanza alle popolazioni alluvionate, lasciando le inutili polemiche alla sinistra”, aggiunge in una nota la senatrice di Fratelli d’Italia Susanna Campione. 
“Si tratta di una cifra già stanziata con i singoli accordi di programma con le regioni interessate ma il cui iter oggi entra nella fase operativa. Si tratta di iniziative imprenditoriali tese al rafforzamento del tessuto produttivo locale”, conclude la deputata romagnola di Fratelli d’Italia Beatriz Colombo, esponente in commissione Attività Produttive.
