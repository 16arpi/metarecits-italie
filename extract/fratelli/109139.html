Roma, Silvestroni: Intitolazione via ad Almirante è grande soddisfazione

“Un plauso a Giorgia Meloni che ha fortemente voluto l’intitolazione di una strada a Giorgio Almirante e che oggi grazie alla mozione di FdI approvata dal Consiglio Comunale romano è diventata una realtà. Mi riempe di soddisfazione vedere finalmente che ad un uomo così rappresentativo sia per la destra italiana sia in generale per tutto il mondo politico venga dato il giusto riconoscimento. Almirante ha incarnato quei valori di onestà, coerenza e coraggio che ancora oggi sono la nostra primaria fonte di ispirazione e di guida. La sua memoria merita di venire eternata proprio nella città dove è vissuto quasi una vita intera e alla quale ha dato tanto” lo ha dichiarato il deputato di FdI Marco Silvestroni.
