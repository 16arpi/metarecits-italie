Nassiriya, Cirielli: Onore ai nostri militari caduti

“Nella Giornata del ricordo dei Caduti militari e civili nelle missioni internazionali per la pace e nel tredicesimo anniversario della strage di Nassiriya, il mio pensiero commosso e riconoscente va a coloro che, nell’adempimento del proprio Dovere, hanno perso la vita. Noi non dimentichiamo il loro sacrificio. A loro e a quanti ogni giorno sono impegnati a garantire sicurezza in Italia e nel mondo diciamo il nostro grazie. Oggi si rinnova il dolore, ma al tempo stesso la consapevolezza del lavoro straordinario che le nostre donne e i nostri uomini svolgono con coraggio, attaccamento alla Patria e con orgoglio e amore per la divisa che indossano”. È quanto dichiara Edmondo Cirielli, deputato di Fratelli d’Italia-Alleanza Nazionale.
