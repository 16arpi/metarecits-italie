Violenza donne, Rampelli: Campagna che sbugiardi chi alza le mani e protezione immediata dopo le denunce per maltrattamenti

“Nella giornata internazionale contro la violenza sulle donne dobbiamo constatare che non si è trovata la chiave giusta per ridurre questo fenomeno orribile quanto diffuso.
La violenza sulle donne è una vera piaga sociale con un episodio ogni 15 minuti e 88 vittime al giorno tra violenze, stalking e maltrattamenti.  Numeri drammatici che vanno contrastati energicamente, anche con campagne che sbugiardino e ridicolizzino chi alza le mani su una donna, facendo però contestualmente scattare i protocolli di protezione per quelle donne che immediatamente denunciano intimidazioni e percosse. Gli uomini che fanno violenza sulle donne sono dei vermi, non persone ma bestie, e come tali dovrebbero essere riconosciuti. Lotta senza sconti a questi mostri”.
 
E’ quanto dichiara in una nota Fabio Rampelli, vicepresidente della Camera e deputato di Fdi.
