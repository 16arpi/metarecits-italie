Lombardia: Sindaco di Agnosine (BS) passa a Fratelli d&#8217;Italia

“Oggi in Regione Lombardia abbiamo annunciato il passaggio in Fratelli d’Italia del sindaco di Agnosine (BS) Giorgio Bontempi. La portavoce regionale sen. Daniela Santanché  ha sottolineato come tanti amministratori stiano entrando nel nostro partito provenendo da altri e questo succede perché il nostro progetto è coerente sia sul territorio che a Roma.
Questa è stata la motivazione di Bontempi, un professionista molto apprezzato nella sua zona, che ha trovato in Fratelli d’Italia la motivazione giusta per continuare il suo percorso politico. Sul territorio del Bresciano stiamo compiendo un lavoro fatto di coerenza, responsabilità e attenzione alle necessità dei cittadini. L’arrivo di Bontempi arricchirà ancora di più la nostra presenza nella zona”.
Lo dichiara Barbara Mazzali, consigliere regionale di Fratelli d’Italia.
