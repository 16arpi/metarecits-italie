FdI Genova: Blitz in Consiglio regionale, Burlando si dimetta

«Dopo le numerose inchieste che negli ultimi anni hanno coinvolto diversi consiglieri regionali della Liguria, oggi ci troviamo con il Presidente del Consiglio regionale Rosario Monteleone costretto a dimettersi per le indagini a suo carico che lo hanno visto al centro dell’attenzione nelle ultime settimane. Proprio per questo una delegazione di Fratelli d’Italia Liguria si è presentata oggi durante la seduta del Consiglio regionale per chiedere con forza le dimissioni del presidente Burlando. Con la nostra protesta chiediamo quindi che venga restituita al più presto ai cittadini la possibilità di cambiare questo consiglio, proprio come avvenuto un anno fa nel Lazio e in Lombardia con le dimissioni di Renata Polverini e Roberto Formigoni. Speriamo che altri gruppi politici ed associazioni aderiscano all’iniziativa e facciano propria questa nostra battaglia politica. Da oggi su Facebook apriremo inoltre la pagina Burlando dimettiti. La Liguria ha bisogno di buongoverno, serietà e pulizia».
  
 
 
È quanto dichiara il portavoce regionale di Fratelli d’Italia della Liguria, Simone Torello.
 
Roma, 5 novembre
