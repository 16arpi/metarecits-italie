Nuvola, Rampelli a Giachetti: Quello che dici è tecnicamente impossibile


“Organizzare ora un pezzo di città per far interagire Nuvola e Nuova Fiera, come dice Giachetti, è paradossale oltre che dispendioso e tecnicamente quasi impossibile. Per aiutare il turismo congressuale sarebbe stato necessario realizzare la Nuvola, cioè il Nuovo Centro Congressi,  vicino alla Nuova Fiera di Roma, per sviluppare al meglio e in un solo polo il turismo fieristico-congressuale. Ma evidentemente penalizzate dall’assenza, all’epoca, del sistema di ‘geolocalizzazione’ le giunte di sinistra preferirono ingolfare l’Eur con il palloide incatenato di Fuksas e collocare gli hangar disanimati della fiera nel deserto dei tartari. Salvo porsi ora il problema di doverli collegare… Dei veri geni! A tal proposito giova  ricordare al candidato sindaco  Giachetti che entrambe le opere gli appartengono politicamente, anche per il suo ruolo – troppe volte trascurato – di capo della Margherita a Roma per conto di Rutelli, nonché capo della sua segreteria in giunta comunale e infine suo capo di gabinetto”.
