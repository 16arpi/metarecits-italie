Ogm, Cirielli: Governo implementi normativa per rendere controlli efficaci

«Fratelli d’Italia chiede con decisione al Governo di avvalersi della normativa discendente dalla direttiva 2001/18/CE sugli Ogm. È necessario implementare tale normativa per rendere efficaci i controlli sull’immissione di organismi geneticamente modificati non autorizzati con punizioni adeguate, magari non falcidiate dalle future amnistie o dai futuri provvedimenti premiali che il Governo intende adottare. È importante che ci si batta perché l’Ue dia maggiore autonomia agli Stati, senza per questo chiudersi in via pregiudiziale. La ricerca scientifica deve fare i suoi controlli e la genetica può essere utile ai cittadini se c’è un controllo pubblico, adeguato e serio e non è rimessa soltanto nelle mani di chi persegue profitti economici, così come è avvenuto in questi ultimi anni».
È quanto dichiara Edmondo Cirielli, deputato di Fratelli d’Italia e componente dell’Ufficio di Presidenza di Montecitorio. 
Roma, 1 luglio 2013
