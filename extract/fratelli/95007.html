Imu, Meloni: sì abolizione, da FdI proposta restituzione con titoli Stato

  “Per Fratelli d’Italia la casa è un bene sacro, né tassabile né pignorabile. Lo abbiamo detto per primi e per primi siamo pronti a votare l’abolizione dell’Imu sulla prima casa. Ma fare opposizione costruttiva al governo Letta significa anche presentare provvedimenti nell’interesse della Nazione. Ed è quello che Fratelli d’Italia intende fare rilanciando la proposta di restituzione dell’Imu pagata finora, attraverso l’emissione di titoli di stato a dieci anni, per la somma corrispondente a quella versata dagli italiani. La copertura economica è data dai soldi degli interessi che Monte dei Paschi di Siena verserà sul prestito di 4 miliardi di euro concesso dallo Stato italiano. Perché dopo aver visto che i soldi dell’IMU sulla prima casa sono finiti nelle casse delle banche per coprire le loro speculazioni finanziarie, intendiamo affermare il principio contrario: togliamo i soldi alle banche e ridiamoli agli italiani”.
È quanto dichiara Giorgia Meloni, capogruppo alla Camera di Fratelli d’Italia.
Roma, 1 maggio 2012
