Dl irpef, Meloni: Unica certezza è spregiudicatezza Renzi che dichiara coperture totalmente inventate

«L’unica certezza che abbiamo sui famosi 80 euro in busta paga è che le coperture che dovrebbero sostenere il provvedimento non sono ancora chiare.
  
E questo racconta la spregiudicatezza di Renzi, che nel corso delle sue conferenze stampa espone coperture totalmente inventate con un coraggio che obiettivamente non tutti i politici hanno e che a confronto trasformano le discorsi di Wanna Marchi in delle lectio magistalis. Questo atteggiamento di Renzi può significare due cose: è bravo e riuscirà a trovare i soldi oppure ci troviamo di fronte al tentativo di far finta di portare a casa tutto il possibile entro il 25 maggio per far votare gli italiani ignari e speranzosi, per poi scoprire troppo tardi che il costo di quei contentini era altissimo. Un po’ come si faceva nella prima Repubblica con le marchette da campagna elettorale. Ecco questa sarebbe una responsabilità molto grave».
Lo ha detto il presidente di Fratelli d’Italia-Alleanza nazionale, Giorgia Meloni a “Mattino 5”.
Roma, 22 aprile 2014
