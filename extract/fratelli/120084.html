DL rilancio, Rotelli: Governo tuteli agenzie di stampa

Garantiscono fondamentale pluralità d’informazione
 
“Rinnovo la solidarietà mia personale e quella di Fratelli d’Italia ai giornalisti e collaboratori dell’Ansa e delle altre agenzie di stampa che da anni garantiscono una informazione autorevole e affidabile. La decisione delle aziende di tagliare numerose posizioni contrattuali mette a rischio l’informazione stessa oltre che a creare notevoli disagi economici a tante famiglie di lavoratori. Il governo dia seguito agli impegni presi con gli emendamenti presentati anche da Fratelli d’Italia al dl Rilancio e tuteli tutte le agenzie di stampa che pur vivendo un periodo di grande crisi continuano a garantire una fondamentale pluralità d’informazione”.
Lo dichiara Mauro Rotelli, deputato di Fratelli d’Italia e responsabile dipartimento Comunicazione di FDI.
