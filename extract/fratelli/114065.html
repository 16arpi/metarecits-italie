Bankitalia, FdI: Oro sia di proprietà dello Stato

Noi sovranisti, Lega voti con noi
“Il Pd si sta dimostrando coerente con le sue idee di vicinanza al sistema bancario ma oggi, con la mozione di Fratelli d’Italia, il problema si presenta a coloro che fino a ieri ritenevano la nazionalizzazione di Bankitalia una priorità mentre ora che stanno seduti sulle poltrone di governo non lo pensano più. Gli stessi 5 Stelle da sostenitori della rete sono diventati strenui difensori dello status quo. E’ bastata una fugace apparizione nei palazzi del potere per far venire meno la loro verginità. Alla Lega chiediamo di fare la maggioranza ed assicurare che l’oro detenuto nella banca centrale italiana sia dichiarato di proprietà dello Stato. Noi siamo sovranisti e lo dimostriamo anche oggi con questa mozione e lo abbiamo dimostrato qualche giorno fa con un provvedimento analogo sul quale voi avete addirittura chiesto alla BCE l’autorizzazione a poterne parlare. Per Fratelli d’Italia non devono essere i burocrati europei o, peggio, qualche banchiere a decidere le sorti della nostra Patria. Per voi evidentemente si”.
Così Marco Osnato, deputato di Fratelli d’Italia illustrando la mozione di FDI su Bankitalia.
