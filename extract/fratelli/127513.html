Bilancio, Prisco: bene ok nostro emendamento su scatti previdenziali vvff

“Questa notte in commissione Bilancio del Senato è stato approvato un emendamento fortemente voluto da Fratelli d’Italia che attribuisce ulteriori scatti previdenziali per i Vigili del Fuoco. Una misura che garantisce sei scatti previdenziali alle donne e agli uomini di questo corpo, fondamentale per la Nazione, equiparandolo alle altre Forze dell’Ordine. Questa misura chiude il cerchio dopo che in questa legislatura gli stipendi sono stati già armonizzati così come richiesto in una risoluzione di FdI, votata all’unanimità. Chiediamo che il governo compia l’ulteriore sforzo di anticipare questa misura nel più breve tempo possibile, che nella riformulazione governativa è stata distribuita in sei anni, perché i Vigili del Fuoco non possono più aspettare questo riconoscimento che meritano”. 
Lo dichiara in una nota il deputato di Fratelli d’Italia, Emanuele Prisco, responsabile Forze dell’Ordine e Vigili del Fuoco di FdI.
