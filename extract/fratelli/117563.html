Riforme, Prisco: Grazie a FdI in Commissione e poi in aula elezione diretta Capo di Stato

OTTENUTA CALENDARIZZAZIONE PER LA PROSSIMA SETTIMANA 

“Fratelli d’Italia ha chiesto la calendarizzazione già dalla prossima settimana della proposta di legge di riforma costituzionale per l’elezione diretta del Capo dello Stato; riforma fortemente voluta dal presidente di Fratelli d’Italia, Giorgia Meloni. Riteniamo infatti fondamentale l’elezione diretta del Capo dello Stato, non scelto attraverso accordi di palazzo. Ad ogni modo anche il prossimo fine settimana Fdi sarà in tutte le piazze italiane a raccogliere le firme per garantire un iter parlamentare più accelerato a questa e alle altre proposte presentate da Giorgia Meloni: taglio dei senatori a vita, tetto alle tasse in Costituzione e supremazia dell’ordinamento italiano su quello europeo a tutela dell’interesse nazionale”.
Lo dichiara Emanuele Prisco, capogruppo di Fdi in commissione affari costituzionali e responsabile nazionale per le Riforme di Fratelli d’Italia.
