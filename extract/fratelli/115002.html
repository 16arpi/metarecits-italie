Sicurezza bis, Meloni: Vittoria FdI con ok a emendamento su confisca immediata navi Ong che violano anche per prima volta divieto ingresso in acque italiane

“Vittoria di Fratelli d’Italia: approvato oggi in Commissione Affari Costituzionali alla Camera il nostro emendamento al decreto sicurezza-bis che prevede la confisca immediata di quelle navi delle Ong che violano, anche per la prima volta, il divieto di ingresso nelle nostre acque territoriali. Un passo in avanti per fermare gli schiavisti del Terzo millennio ma contro l’immigrazione incontrollata la soluzione definitiva è un’altra e la chiediamo da anni: un blocco navale al largo della Libia. Facciamolo subito”.
Lo scrive su Facebook il presidente di Fratelli d’Italia, Giorgia Meloni.

