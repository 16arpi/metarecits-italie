Coronavirus, Varchi: Protagonisti rivolte carceri siano isolati

Bonafede garantisca braccialetti a prescindere da emergenza Covid-19

“Fratelli  d’Italia chiede che i protagonisti delle rivolte nelle carceri siano isolati e che il ministro Bonafede chiarisca cosa sta facendo il Dap per riportare alla normalità la vita nei penitenziari”.
Lo dichiara Carolina Varchi, deputato di Fratelli d’Italia e capogruppo FDI in commissione Giustizia.
“A prescindere dall’emergenza Covid-19
– conclude il deputato di FDI – il ministro Bonafede deve inoltre incrementare il numero dei braccialetti elettronici e garantire il suo utilizzo ogni qualvolta questo è previsto per legge. Non è più tollerabile che i giudici non possano applicare questa misura restrittiva a causa della loro mancanza”.
