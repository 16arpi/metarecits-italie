Commissione d&#8217;inchiesta banche, Rampelli: Contrordine compagni! Il Pd d&#8217;accordo ma per non farla&#8230;

“Contrordine compagni…!  Ieri sembrava che il Pd fosse d’accordo sull’istituzione di una commissione d’inchiesta sul sistema bancario italiano, oggi di fatto se ne capisce il perché: la commissione non si farà mai. Troppo rischioso per la sinistra italiana, invischiata in maniera preponderante nella sua gestione clientelare in favore degli amici e delle cooperative rosse. Se prevarrà la scelta di istituire una ‘bicamerale’ e di incardinarla al Senato invece che alla Camera sarà certo che non si concluderà nulla visto il poco tempo che ci divide dallo scioglimento delle Camere e il Pd sarà messo al riparo dallo tsunami.  È stata solo una manfrina: dire di essere d’accordo a parole ma contrari nei fatti”. E’ quanto dichiara il capogruppo di Fratelli d’Italia-Alleanza nazionale Fabio Rampelli, primo firmatario della proposta di legge per l’istituzione di una commissione d’inchiesta sul sistema bancario, depositata il 11 febbraio 2016.
