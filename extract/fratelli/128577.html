Ue, Fitto: annunciamo voto favorevole relazione INGE, nonostante alcune forzature ideologiche

“Voteremo a favore della relazione della commissione INGE sulle interferenze straniere nei processi democratici dell’Ue e dei suoi stati membri. Voteremo a favore perché il testo contiene parole chiare di condanna per le ingerenze russe in coerenza con la posizione netta assunta da FdI contro l’aggressione della Russia all’Ucraina. Sono parole che assumono una valenza ancora più forte in queste ore e rispetto alle quali non vogliamo alimentare letture strumentali. La relazione contiene anche la condanna di analoghe ingerenze da parte cinese, venezuelana e saudita.  Ci dispiace però che, come spesso capita al Parlamento Europeo, le sinistre abbiano voluto utilizzare questa relazione per colpire avversari politici (come nel caso della Lega) e imporre una loro agenda ideologica che punta a censurare chiunque non si allinei al mainstream, arrivando persino a proporre di finanziare con fondi pubblici non meglio individuati fact-checkers. Continueremo a difendere la democrazia e la libertà delle nazioni europee dalle ingerenze esterne, ma allo stesso modo non smetteremo di difendere la libertà di espressione, la sovranità nazionale, la sicurezza dei confini e la centralità della famiglia naturale”. Così in una nota in copresidente del gruppo Ecr- FdI al Parlamento europeo Raffaele Fitto insieme con la delegazione di FdI composta da: Carlo Fidanza, Nicola Procaccini, Pietro Fiocchi, Raffaele Stancanelli, Sergio Berlato, Vincenzo Sofo e Giuseppe Milazzo.




 




