Di Nella, Foti: sacrifico di Paolo mai vano

“Questa mattina abbiamo reso onore a Paolo Di Nella dopo la distruzione della corona d’alloro da parte di anonimi vigliacchi. Un episodio inqualificabile. La destra ha pagato numerose vittime che vanno rispettate. Il sacrificio di Paolo non sarà mai vano”.
Così Tommaso Foti, capogruppo di Fratelli d’Italia alla Camera dei Deputati, che questa mattina, insieme a una delegazione di FdI composta da Giovanni Donzelli, responsabile nazionale dell’organizzazione, Fabio Rampelli, vice presidente della Camera, Paolo Trancassini, coordinatore regionale del Lazio, Alfredo Antoniozzi, vice capogruppo alla Camera, e il deputato Marta Schifone, ha deposto una nuova corona d’alloro accanto alla targa in memoria di Paolo Di Nella a Villa Chigi.
