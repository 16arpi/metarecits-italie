Siria, Silvestroni: Fermiamo il sultano Erdoğan. Subito sanzioni alla Turchia

“Oggi abbiamo manifestato davanti all’ambasciata turca a Roma per dire che riteniamo inaccettabile la violazione dei confini siriani e la guerra verso i curdi siriani che in questi anni sono stati uno dei pochi baluardi di difesa contro l’isis. Non si può rimanere in silenzio di fronte ad un simile atto di imperialismo. Chiediamo pertanto che, qualora Erdoğan non cessi immediatamente gli attacchi, l’UE riveda gli accordi di partneriato con la Turchia e preveda pesanti sanzioni così come è stato fatto nei confronti della Russia per l’Ucraina” lo dichiara in una nota il deputato di Fratelli d’Italia Marco Silvestroni.

