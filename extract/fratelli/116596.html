Crollo viadotto, Silvestroni: Grido di aiuto dell&#8217;Italia: manca manutenzione e investimenti

“La notizia del crollo del viadotto nel savonese è una notizia terribile che ci lascia profondamente turbati. Ancora una volta gli eventi atmosferici colpiscono duramente il nostro paese, ancora una volta però torna prepotentemente il ragionevole dubbio che il nostro territorio subisca pesantemente decenni di totale assenza di investimenti da parte del governo centrale sulla manutenzione delle infrastrutture e sulla difesa del suolo, sulla sicurezza idraulica e sulla stabilità dei versanti con circa 600 cantieri bloccati e 86 miliardi di euro fermi. Ci sarà il tempo per verificare eventuali cause e responsabilità, in questo momento tutta la nostra vicinanza e solidarietà va alla regione Liguria, con la speranza che gli eventuali dispersi vengano prontamente rintracciati e non vi siano vittime da piangere” lo dichiara in una nota il deputato e capogruppo di Fratelli d’Italia in Commissione Trasporti, Marco Silvestroni. 
