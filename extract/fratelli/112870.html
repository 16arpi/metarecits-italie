Europee, Fidanza: Controllare i confini esterni è priorità anche per ACRE (video)

“Controllare i confini esterni fermando l’immigrazione irregolare e il traffico di essere umani è una delle priorità per la grande famiglia europea dei Conservatori, a cui oggi Fratelli d’Italia ha aderito ufficialmente. Questo si deve realizzare con un blocco navale al largo della Libia, centri di identificazione in Africa, un fondo europeo per i rimpatri, un No definitivo al Global Compact. Questo è il programma che Giorgia Meloni proporrà agli italiani e che condivideremo con i nostri alleati europei. Il 26 Maggio questa Europa cambierà e con una forte affermazione della nostra famiglia politica cambierà in meglio”.
È quanto ha dichiarato il deputato di Fratelli d’Italia Carlo Fidanza, intervenendo dal palco della Convenzione Blu organizzata a Roma da ACRE (Alleanza dei Conservatori e Riformisti Europei) e da Fratelli d’Italia.

