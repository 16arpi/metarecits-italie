Lavoro, Meloni: Sconcertanti dati disoccupazione giovanile

«Sono sconcertanti i dati sulla disoccupazione giovanile, che nel mese di agosto arriva al 44,2%, con 88mila occupanti in meno in un solo anno. Rivolgo l’ennesimo appello a Renzi, alla vigilia dell’approdo in Senato della legge delega sul lavoro:

basta discussioni ideologiche sull’art. 18, basta polemiche sterili, faide interne al Pd e botta e risposta con le rappresentanze sindacali, schierate unicamente a difesa dei propri iscritti. Per rilanciare l’occupazione è necessario detassare il lavoro e mettere le aziende in condizione di assumere. Fratelli d’Italia-Alleanza nazionale rilancia la proposta elaborata da Luca Ricolfi: subito un ‘maxi job’ di 5 anni con contratti da minimo 1000 euro al mese netti e imposte al 20% per Irpef e Inps».
È quanto dichiara il presidente di Fratelli d’Italia-Alleanza nazionale, Giorgia Meloni.
