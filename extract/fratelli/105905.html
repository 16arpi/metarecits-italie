Facebook, Mollicone: Fb come grande fratello di Orwell, discrimina libere opinioni e valori nazionali. Attività incostituzionale e perseguibile con legge Mancino

Semplicemente assurdo che il nostro video con Giorgia sia stato censurato da Facebook per “contenuti volgari e offensivi”. Siamo ormai in uno scenario orwelliano nel quale il Grande Fratello decide quale debba essere il pensiero unico dominante e condiviso. È soprattutto un atto incostituzionale e, questo sì,  offensivo dei nostri valori nazionali. Ci chiediamo cosa aspetti la Procura di Roma ad aprire un fascicolo. 
 
Ironia della sorte, visto anche il dibattito sulla ridicola legge Fiano, è che si configurano gli estremi per perseguire il social network liberticida a norma della famigerata legge Mancino che persegue chi discrimina non solo per razza ma anche per appartenenza nazionale e proprio in base all’art. 3 del  testo recita: ”  Si punisce chi: 
 “… commette atti di discriminazione per motivi razziali, etnici, nazionali o religiosi”;
 

E che cos’è questa censura se non una discriminazione nei confronti di tutti gli italiani che si definiscono patrioti? Condividiamo il video più possibile.  
E’ quanto dichiara Federico Mollicone, responsabile comunicazione di Fratelli d’Italia




