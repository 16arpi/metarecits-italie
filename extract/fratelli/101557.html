Legittima difesa, Meloni: Politica sembra più schierata verso i diritti dei delinquenti che delle vittime


«Per Fratelli d’Italia la difesa è sempre legittima e lo abbiamo messo nero su bianco quando per primi abbiamo presentato una modifica dell’attuale legge, insieme ad un articolato pacchetto sicurezza. Abbiamo anche chiesto che lo Stato risarcisca chi è vittima di reati commessi da criminali che sono in libertà grazie a provvedimenti svuota carceri del governo o in violazione del reato di immigrazione clandestina, perché se il governo consente a quelle persone di essere sul nostro territorio nazionale o di essere libere deve assumersene la responsabilità. Continuano invece ad avere una politica italiana che sembra più schierata verso i diritti dei delinquenti che a favore dei diritti delle vittime».
Lo ha detto a SkyTg24 il presidente di Fratelli d’Italia, Giorgia Meloni.
