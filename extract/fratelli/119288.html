Battisti, Cirielli: Resti in galera, nessun benificio ai terroristi

“Battisti resti in galera, nessun beneficio ai criminali e ben che meno ai terroristi”. Lo dichiara il Questore e membro della commissione affari esteri della Camera Edmondo Cirielli (FdI) a seguito dell’istanza di scarcerazione presentata dal legale dell’ex terrorista Cesare Battisti detenuto nel carcere di Oristano. “Per  tutta la sua vita Battisti, che sta scontando l’ergastolo per quattro omicidi, non ha avuto paura di nulla, neanche di uccidere. Ora vorrebbe uscire dal carcere perché “spaventato” dal Coronavirus. E’ una vergogna. Ha ragione la nostra leader Giorgia Meloni: lo Stato non deve piegarsi alle richieste di questo criminale. Sarebbe l’ennesimo grave segnale di impunità dato agli italiani per colpa delle politiche scellerate del Governo Pd-M5S, dopo le sconcertanti scarcerazioni dei boss mafiosi delle ultime settimane, a cui, al di là delle finte promesse del ministro Bonafede, ancora non è stato posto rimedio” conclude Cirielli.
