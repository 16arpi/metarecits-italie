Banche, Meloni: Governo regala altri 2 mld mentre tasse strozzano famiglie e imprese


«Il Governo PD regala altri 2 miliardi alle banche: evidentemente i 20 miliardi stanziati da Gentiloni pochi mesi fa per salvare MPS non sembravano sufficienti. Questa volta la marchetta ai banchieri arriva sotto forma di “aiuto alla crescita economica” e di maggiore sgravio fiscale sulle sofferenze. La scusa di tanta generosità nei confronti delle banche, decine e decine di miliardi negli ultimi 4 anni, è che grazie a questi aiuti le banche ricominceranno a finanziare l’economia reale. Peccato che i prestiti alle imprese continuano a crollare: meno 12 miliardi nell’ultimo anno, come denuncia Unimpresa. Gli italiani sono stanchi di questi governi asserviti alle banche e che strozzano di tasse le famiglie e le imprese».
Lo scrive su Facebook il presidente di Fratelli d’Italia, Giorgia Meloni.
