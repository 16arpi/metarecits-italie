Gamba: voto favorevole del nostro gruppo

I senatori del gruppo Fratelli d’Italia – Centrodestra nazionale, con voto favorevole al decreto-legge 28 dicembre 2012, n. 227, recante proroga delle missioni internazionali delle Forze armate e di polizia, iniziative di cooperazione allo sviluppo e sostegno ai processi di ricostruzione e partecipazione alle iniziative delle organizzazioni internazionali, confermano la piena coerenza e linearità con tutti i voti in precedenza espressi su simili  provvedimenti, fin dal 2001, e riaffermano il sostegno, la profonda gratitudine e l’affetto per tutti i nostri militari che, in tutto il mondo, tengono alto l’onore e la dignità dell’Italia.
 
E’ quanto ha dichiarato il senatore di ‘Fratelli d’Italia – Centrodestra Nazionale’ Pierfrancesco Gamba, intervenendo in dichiarazione di voto al dibattito nell’Aula del Senato sulla Conversione in legge del decreto recante proroga delle missioni internazionali. Roma, 16 gennaio 2013
