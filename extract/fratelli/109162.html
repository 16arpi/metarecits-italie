Sanità, Cirielli: In Campania De Luca elude norme e trasparenza. Interrogazione al ministro Grillo

“Il presidente della Regione Campania Vincenzo De Luca, commissario alla Sanità in Campania, continua ad eludere norme e procedure nella scelta dei vertici delle Asl campane”: lo afferma in una nota il Questore della Camera dei Deputati, Edmondo Cirielli, presidente della direzione nazionale di Fratelli di Italia.
“Nelle prossime ore – annuncia il Questore Cirielli – depositerò un’interrogazione al ministro della Salute Giulia Grillo, chiedendo di accertare eventuali irregolarità e abusi da parte del commissario De Luca nella scelta di ricorrere, continuamente, all’escamotage del commissario per eludere le procedure previste dalla legge che, invece, impongono la selezione dei vertici delle asl campane mediante avviso pubblico”
“In questi giorni il presidente della Regione spiega Cirielli – ha commissariato l’Ospedale dei Colli di Napoli e l’Asl di Salerno, evitando una trasparente selezione pubblica”.
“Un metodo che sta caratterizzando la gestione della sanità da parte del governatore De Luca: in almeno 10 casi,  dal 2015 ad oggi, il presidente ha rinunciano alla selezione del direttore generale, affidandosi ai commissari”- continua Cirielli.
“Un sistema che conferma una gestione clientelare della sanità su cui chiederemo al neoministro di intervenire per sottrarre il diritto alla salute dei cittadini campani alle logiche politiche di De Luca e del Pd”-  conclude il parlamentare salernitano.

