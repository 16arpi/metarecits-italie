Meloni: Staffetta generazionale? No emergenza, sì strategia

«Il rapporto Ilo sul mondo del lavoro in Italia ribadisce quello che Fratelli d’Italia ha sempre sostenuto: la crescita economica è la condizione necessaria per ridurre la disoccupazione, perché se l’economia continua a precipitare non c’è nessuna riforma del mercato del lavoro che possa tutelare l’occupazione. E una misura come la ‘staffetta generazionale’, pur condivisibile in linea di principio, da sola rischia di essere un altro provvedimento di emergenza incapace di risolvere nel lungo periodo i problemi delle giovani generazioni e dell’Italia. L’Italia non ha bisogno di misure occasionali ma di una concreta strategia per l’occupazione. Siamo ancora in attesa che il governo Letta ci illustri una credibile politica di crescita economica e una riforma del lavoro che corregga le più vistose storture della legge Fornero».
È quanto dichiara il capogruppo alla Camera di Fratelli d’Italia, Giorgia Meloni.
Roma, 3 giugno 2013
