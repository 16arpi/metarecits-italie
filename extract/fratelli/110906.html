Pomezia, Silvestroni: Congratulazioni al Generale Minuto, nuovo Comandante del centro aviazione della Guardia di Finanza

“I miei complimenti ed un caloroso augurio di buon lavoro al nuovo Comandante del Centro di Aviazione della Guardia di Finanza, il Generale di Brigata Joselito Minuto. Un incarico prestigioso che viene ricoperto da un degnissimo rappresentante del Corpo. Colgo l’occasione per porgere un sentito ringraziamento anche al Comandante uscente, Generale di Brigata Francesco Saverio Guarini per l’ottimo lavoro svolto negli ultimi due anni e che andrà a ricoprire un ruolo di grande responsabilità nella Capitale” così il deputato di Fratelli d’Italia, On. Marco Silvestroni ha commentato la nomina del Comandante Minuto.
