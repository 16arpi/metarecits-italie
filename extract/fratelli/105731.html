Migranti sgomberati, Meloni: Se occupi e attacchi polizia tutti ti cercano casa, se sei italiano in difficoltà solo porte in faccia

“Se sei un ‘rifugiato’ che occupa abusivamente un palazzo nel centro di Roma per 4 anni e poi lanci sampietrini e bombole del gas contro le Forze dell’Ordine per non essere sgomberato, tutti si preoccupano di darti una casa a gratis e mezzo Parlamento ti difende e attacca la Polizia che fa rispettare la legge. Se invece sei un padre di famiglia sotto sfratto con due bambini piccoli e sei in grave difficoltà economica ma ti impegni a pagare per avere un tetto sopra la testa, le Ong hanno sempre altre priorità ‘umanitarie’ di cui occuparsi e tutti ti chiudono la porta in faccia. Che vergogna. Questo, ovviamente, fino quando gli italiani non decideranno di affidarci il governo della Nazione”.
Lo scrive su Facebook il presidente di Fratelli d’Italia, Giorgia Meloni.
