Allumiere, Silvestroni-Vitali: Ingresso del consigliere Sgriscia in FdI è sintomo di radicamento e coerenza

“E’ con vera soddisfazione che annunciamo l’ingresso in Fratelli d’Italia del Consigliere Comunale di Allumiere, Alessio Sgriscia”. Lo hanno dichiarato in una nota alla stampa il deputato e Presidente Provinciale Romano di Fratelli d’Italia, Marco Silvestroni e il coordinatore del litorale nord, Dimitri Vitali.
“Il radicamento territoriale e la coerenza che da sempre contraddistinguono il nostro partito e la nostra Presidente Giorgia Meloni, ha aggiunto l’On. Silvestroni – viene premiato con ingressi di amministratori locali capaci, come Sgriscia”.
“La vasta area del Litorale nord della Provincia di Roma – ha concluso Vitali – si continua a strutturare per prepararsi al meglio ad affrontare le prossime sfide elettorali sia Europee che amministrative. Il lavoro premia sempre e il consigliere Sgriscia sono certo potrà contribuire a far crescere Fratelli d’Italia su un quadrante strategico come quello del litorale Nord”.
