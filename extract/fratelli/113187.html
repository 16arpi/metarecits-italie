Asti-Cuneo, Ciaburro: Conte-Toninelli mancano di rispetto verso istituzioni

“La visita del presidente del Consiglio Conte e del ministro Toninelli al “cantiere” della Asti-Cuneo non contemplerà un incontro con i parlamentari del territorio.
Sarebbe stata l’occasione giusta per esporre loro i molteplici problemi di infrastrutture di quella che io chiamo la 3^ isola d’Italia. Dal termine dei lavori del colle di Tenda, alla circonvallazione di Demonte ed Aisone, alla definitiva messa in sicurezza del colle della Maddalena.
Sarebbe stata l’occasione giusta per ricordare loro le ipotesi del tunnel Armo/Cantarana e del traforo del Mercantour. Invece niente, come sempre pare impossibile per i parlamentari avere un confronto chiaro e diretto con i membri grillini del Governo. Perché vogliono essere nelle istituzioni se non ne rispettano l’essenza?”
Lo dichiara Monica Ciaburro, deputato piemontese di Fratelli d’Italia e sindaco di Argentera (Cuneo).
