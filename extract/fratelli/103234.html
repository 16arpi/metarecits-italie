Gruber, Rampelli: Imbarazzanti sia Gruber che Boschi

“Che una professionista della levatura di Lilli Gruber si faccia imbeccare dal ministro Boschi la dice lunga sul livello di degrado politico e giornalistico raggiunto dalla tv italiana. Pubblica o privata che sia”. È quanto dichiara il capogruppo di Fratelli d’Italia-Alleanza nazionale Fabio Rampelli commentando il video dell’intervista di ieri a Otto e Mezzo su la7 nel quale si vede chiaramente il ministro dei Rapporti per il Parlamento Maria Elena Boschi che invita la conduttrice Lilli Gruber a togliere la parola al costituzionalista Valerio Onida.
