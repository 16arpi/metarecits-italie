Turismo, De Carlo: Al via le audizioni in IX Commissione sul piano strategico 

Sono iniziate questa mattina le audizioni in IX Commissione – Industria, commercio, turismo, agricoltura e produzione agroalimentare del Senato in merito al nuovo piano strategico sul turismo. I primi confronti di oggi hanno visto protagonisti: Federturismo-Confindustria (ASTOI-Confindustria viaggi, Confindustria Alberghi, Federterme) e Assoturismo-Confesercenti (Assohotel, Federagit, Fiepet). 
 “Inizia così oggi il percorso che nelle prossime giornate ci porterà ad audire 37 tra associazioni, sigle ed esperti in tema di turismo. Entro la fine di questo mese la Commissione sarà poi chiamata ad esprimere il suo parere”, dichiara il presidente della Commissione, Luca De Carlo, senatore di Fratelli d’Italia. 
