Referendum, La Russa: A Milano la festa del no del comitato &#8216;Renzexit&#8217;. Una tre giorni di centrodestra senza Parisi: E&#8217; a Enna

SCARICA IL PROGRAMMA IN PDF
“A Milano venerdi’ 14, sabato 15 e domenica 16 ottobre c’e’ la ‘Festa del no'”: l’ha presentata alla Camera Ignazio La RUSSA, deputato di Fratelli d’Italia, a nome del comitato ‘Renzexit’. “Spiegheremo i motivi tecnici delle ragioni del no, ma anche perche’ accettiamo la sfida di Renzi”, sulla sua uscita di scena in caso di sconfitta. “Da qui il nome ‘Renzexit'”, spiega La RUSSA, che aprira’ la manifestazione venerdi’ 14 alle 17. Sabato dalle 15 la ‘Maratona del no’ cui partecipano vari esponenti del centrodestra, Maroni, Toti, Fitto e i capigruppo parlamentari Romani, Rampelli, Fedriga, Brunetta, Quagliariello, Mauro, Musumeci. Poi l’intervento di Giorgia Meloni, intervistata da Paolo Del Debbio. Ci sara’ anche la cena di solidarieta’ per i terremotati, con Amatriciana e salumi e, alle 21, un concerto dedicato a Mogol e Battisti. L’ultimo giorno, domenica 16, e’ a cura del Comitato Lombardo per il no. Alle 18 si chiude di nuovo con Ignazio La Russa e tutti i dirigenti milanesi. Stefano Parisi non ci sara’: “E’ stato invitato come consigliere comunale – ha detto La Russa – Ma quel giorno e’ a Enna. Contento lui… Ci dispiace che non possa dare il suo contributo di consigliere comunale”, ha poi concluso.  
 
 Referendum:Fdi organizza “festa del no” nel weekend a Milano La Russa, Parisi invitato ma ad Enna per il suo tour (ANSA) – ROMA, 12 OTT – Tre giorni di dibattiti sul perche’ votare no al referendum ma anche tavole rotonde su altre tematiche come l’immigrazione e la pressione fiscale, nazionale e locale. Ad organizzare quella che e’ stata ribattezzata la ‘festa del no’ e’ il comitato Renziexit. La kermesse presentata da Ignazio La Russa in una conferenza stampa alla Camera e’ promossa da Fratelli d’Italia ma come ci tiene a precisare lo stesso ex ministro “abbraccia tutto il centrodestra”. Ad aprire i lavori venerdi’, cosi come a chiuderli domenica e’ proprio La Russa che nell’illustrare il programma della tre giorni si sofferma sulla ‘maratona del no’ a cui prenderanno parte esponenti di Forza Italia e della Lega (Roberto Maroni, Giovanni Toti, i capigruppo dei tre partiti del centrodestra)ma anche diversi ‘ex’ a sostegno del no come Gaetano Quagliariello e Raffaele Fitto. A chiudere il pomeriggio sara’ la leader di Fratelli d’Italia Giorgia Meloni. Nell’elenco degli invitati spicca l’assenza di Stefano Parisi: “Lo abbiamo invitato – spiega La Russa – lui e’ un consigliere comunale di Milano ed avrebbe come gli altri consiglieri portato il suo contributo. Nello stesso giorno pero’ e’ impegnato ad Enna con il suo tour. Contento lui contenti tutti..”.
 
Nel week end a Milano Renzexit, centrodestra per No a referendum Parisi invitato ma è in tour in Sicilia Roma, 12 ott. (askanews) – Si terrà nel fine settimana a piazza Liberty a Milano la “Festa del no” del comitato Renzexit per il no al referendum del 4 dicembre, che riunisce tutti i partiti del centrodestra. L’appuntamento, che comincerà venerdì 14 ottobre alle 17 e si concluderà domenica alle 18, è stato organizzato da Ignazio La Russa che ha illustrato l’iniziativa in conferenza stampa a Montecitorio. “Questo – spiega – è un comitato che oltre a spiegare le ragioni tecniche del no, vuole anche accettare la partita che si è aperta con le dichiarazioni di Renzi che ha parlato della sua uscita nell’eventualità di sconfitta”. Saranno presenti esponenti di Fdi, Forza Italia e Lega. Per sabato pomeriggio alle 18 è in programma un’intervista a Giorgia Meloni fatta da Paolo Del Debbio. Non ci sarà invece Stefano Parisi. “Lo abbiamo invitato – precisa La Russa – in quanto consigliere di Milano a partecipare al dibattito ma lui in quei giorni è impegnato in un tour in Sicilia”. 
