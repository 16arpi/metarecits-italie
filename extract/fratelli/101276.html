Taglialatela: Perchè il Sindaco tace sulla criminalità cittadina?

“In città continuano gli omicidi e le sparatorie. Addirittura ora si arrivano a lanciare molotov e ad esplodere colpi di kalashnikov contro le abitazioni in pieno giorno, mentre il Sindaco tace e si preoccupa di trattare il tema delle adozioni gay.
Una vera vergogna che dimostra quanto De Magistris sia inadeguato, distante dai problemi reali e dalle vere necessità di Napoli. Il suo è stato un mandato fallimentare”, è quanto dichiarato in una nota da Marcello Taglialatela, Parlamentare di Fratelli d’Italia – An.
“Come Fratelli d’Italia abbiamo presentato nei giorni scorsi il nostro pacchetto sicurezza attraverso il quale chiediamo città più sicure e che i criminali restino in galera per tutto il periodo previsto dalla pena, senza che siano applicati sconti di pena, indulti o amnistie.
In più, tra i vari passaggi della nostra proposta, chiediamo che le forze dell’ordine vengano messe nelle condizioni di operare. Per questo abbiamo chiesto un aumento degli stipendi e l’assunzione di nuovi 20 mila agenti”, ha concluso il Deputato di Fdi-An.
