G7, Meloni: FdI al fianco delle forze dell&#8217;ordine, la politica che tace è complice

“Ancora scene di guerriglia sulle strade italiane per mano di violenti antagonisti che usano qualsiasi pretesto per creare disagi e sferrare indegni attacchi contro le nostre Forze dell’ordine. Le immagini di Torino sono l’ennesimo sfregio contro gli italiani che lo Stato non può e non deve tollerare: solidarietà agli agenti feriti e pene esemplari contro questi vigliacchi. Da tempo FdI chiede norme più rigide contro questi figli di papà, tra cui l’arresto obbligatorio in flagranza di reato per chi partecipa ad una manifestazione col volto coperto e con il chiaro intento di compiere danneggiamenti e assalti. Fratelli d’Italia è al fianco delle Forze dell’ordine senza se e senza ma: la politica che tace è complice”.
Lo scrive su Facebook il presidente di Fratelli d’Italia Giorgia Meloni.
