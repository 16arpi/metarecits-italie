Manovra, Meloni: FdI difenderà in Parlamento battaglie centrodestra, priorità sono riduzione tasse e investimenti non reddito cittadinanza

«Le priorità per l’Italia sono crescita e lavoro. Fratelli d’Italia si augura che la Lega riesca a difendere nella prossima manovra economica le posizioni del centrodestra, a partire dalla riduzione delle tasse con la flat tax e da un imponente piano di investimenti per far ripartire l’economia. Sono queste le priorità, non il reddito di cittadinanza targato M5S. FdI difenderà in Parlamento le storiche battaglie del centrodestra perché siamo dalla parte di chi produce ricchezza e lavoro».
Lo dichiara il presidente di Fratelli d’Italia, Giorgia Meloni.
