Rai: solidarietà a giornalisti minacciati da Russia

“Solidarietà e vicinanza a giornalista del Tg1 Stefania Battistini e l’operatore Rai Simone Traini, oggi vittime dell’ennesimo atto di intimidazione della Russia. Siamo al loro fianco, con coraggio hanno svolto il proprio lavoro e solo per questo si trovano oggi in una lista inquietante di persone ricercate dallo Stato russo. Da parte nostra l’impegno per difenderli, fuori e dentro la Commissione di vigilanza, attraverso tutti gli strumenti messi a disposizione del Parlamento. Sosteniamo l’attività del governo Meloni già impegnato a loro tutela in maniera encomiabile e tempestiva”.
Lo dichiarano i componenti di Fratelli d’Italia della Commissione Vigilanza Rai.
