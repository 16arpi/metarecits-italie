Comune, Mollicone: De Dominicis scelto da studio Sammarco, e i curricula?

“Apprendiamo dalla diretta voce del neo assessore al bilancio, Raffaele De Dominicis, di essere stato selezionato, non dalla rete o attraverso la selezione dei curricula, ma per chiamata diretta dell’amico avvocato Sammarco. Questa rivelazione chiarisce molte cose. Ci fa capire che la Raggi e il M5S sono nel panico e che i criteri dei “cittadini” sono tutte chiacchiere. Sarebbe, infine, interessante capire cosa ne pensi la base del movimento dei rapporti tra la sindaca e il suo vecchio studio Sammarco/ Previti con cui dimostra di essere in ottimi rapporti ancora oggi. I rappresentanti 5 stelle dimostrano di essere sempre di più dei dilettanti allo sbaraglio con i vizi della vecchia politica. Solidarietà agli elettori che li hanno sostenuti per essere stati ‘raggirati'”. È quanto dichiara in una nota Federico Mollicone, responsabile nazionale comunicazione Fdi-An.
