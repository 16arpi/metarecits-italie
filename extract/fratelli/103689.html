Sergio Berlato da record non solo per i voti di preferenze personali, ma anche per le presenze in consiglio regionale&#8230;

…PER L’ATTIVITÀ CONSIGLIARE E PER LA PRODUTTIVITA’ DELLA COMMISSIONE DA LUI PRESIEDUTA. Sergio Berlato non è nuovo ai numeri da record, oltre a quelli delle preferenze personali conseguite al Parlamento europeo nel 1999, 2004 e 2009, è stato il più votato tra tutti i candidati di tutti i partiti sia alle elezioni regionali del 1995 che a quelle più recenti del 2015. Oltre a questi records, Sergio Berlato registra un risultato straordinario anche per quanto riguarda la presenza in Consiglio regionale, l’attività svolta e la produttività della Terza Commissione Consiliare permanente di cui è Presidente. Il Consigliere regionale e Coordinatore regionale di Fratelli d’Italia–AN, secondo i dati ufficiali diramati dagli uffici del Consiglio regionale del Veneto, ha collezionato il 100% di presenze dall’inizio della legislatura, partecipando al 93,7% delle votazioni. “Purtroppo ‐ si è scusato Sergio Berlato ‐ mi è stato impossibile raggiungere la quota del 100% anche nelle votazioni –perché più volte sono stato costretto a convocare la Commissione da me presieduta, contestualmente ad alcune riunioni del Consiglio regionale per licenziare provvedimenti urgenti. Quindi, pur essendo presente in Consiglio regionale, non ho potuto esprimere il mio voto su alcuni provvedimenti che contestualmente venivano esaminati in Aula”. In questo primo anno e mezzo di legislatura Sergio Berlato si è caratterizzato per un’intensa e proficua attività come Consigliere. Sono infatti più di novanta le iniziative che lo hanno visto protagonista tra interrogazioni, progetti di legge, risoluzioni, mozioni ed altri provvedimenti. Risulta particolarmente positivo il dato riguardante l’attività della Terza Commissione Consiliare presieduta da Sergio Berlato. Ad oggi risulta essere la Commissione che ha evaso il maggior numero di provvedimenti a beneficio dei cittadini veneti. La terza Commissione che presiedo ‐ ha commentato Sergio Berlato ‐ si dimostra come super produttiva, con il licenziamento sinora di ben 113 provvedimenti riguardanti tutte le materie di sua competenza che vanno dalla cultura (20) alla bonifica (19) all’agricoltura (27) al commercio (3) all’istruzione e formazione (4) al lavoro (9) all’industria e artigianato (7) allo sport (1) all’immigrazione (3) al turismo (12) alla caccia e pesca (8). Mentre qualcuno dei nostri detrattori espone fantasiose opinioni ‐ ha concluso Sergio Berlato ‐ noi esibiamo fatti concreti per dimostrare di essere sempre all’altezza della fiducia che ci è stata riservata.
Ufficio stampa Sergio Berlato Presidente della terza Commissione permanente del Consiglio regionale del Veneto Coordinatore regionale di Fratelli d’Italia‐AN
