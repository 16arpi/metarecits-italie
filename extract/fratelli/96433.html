Marò, Cirielli: India fuori dalla legalità internazionale

“Altro che seggio al Consiglio di Sicurezza. L’India è un Paese che si sta ponendo fuori dalla legalità internazionale. Il blocco da parte del Consolato indiano del visto all’eurodeputato di Fratelli d’Italia, Carlo Fidanza, che intendeva recarsi a New Delhi per incontrare i nostri due marò, Massimiliano Latorre e Salvatore Girone, ne è un’ulteriore dimostrazione”. Lo afferma Edmondo Cirielli, deputato di Fratelli d’Italia e componente della Commissione Esteri della Camera.
  
 
“In tutta questa vicenda – aggiunge – l’Italia ha fatto una figuraccia mondiale, ma l’India con il suo comportamento prepotente ce la sta mettendo tutta per fare peggio. Attendiamo ora i conseguenti passi diplomatici da parte del Governo. Certo, il silenzio assordante di Matteo Renzi sul caso è inquietante”.
Roma, 8 febbraio 2014
