Immigrazione, Berlato (FdI-An-Mcr): Chiusura immediata degli hub di Bagnoli (PD) e Cona (VE)

Come avevamo purtroppo ampiamente previsto, la protesta di questa mattina degli immigrati a Bagnoli di Sopra conferma la grave situazione di degrado e tensione che sono costretti a subire i cittadini italiani che abitano nei comuni di Agna(PD), Cona (VE) e Bagnoli (PD). E’ apparso da subito evidente che la concentrazione di un così elevato numero di clandestini, senza un adeguato controllo e senza i servizi indispensabili, avrebbe portato a disagi e malessere per i cittadini del territorio su cui insistono i centri di accoglienza. Come già ricordato con la mozione che ho presentato e fatto approvare in Consiglio regionale del Veneto – ha commentato Sergio Berlato, Presidente della terza Commissione permanente del Consiglio regionale del Veneto, continuiamo a sostenere la necessità della chiusura immediata degli hub di Cona (VE) e San Siro (PD) , sia rispetto nei confronti dei cittadini italiani che risiedono in quei luoghi, sia per garantire la dignità degli stessi ospiti dei centri di accoglienza. Per coloro che sono veramente dei profughi deve essere garantita una sistemazione decorosa che permetta loro di intraprendere un percorso di completa integrazione, mentre coloro che sono risultano essere dei semplici clandestini vanno attuate subito le procedure di rimpatrio immediato.
