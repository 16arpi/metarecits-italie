Facebook, Montaruli: Non garantisce sottotitoli ed esclude i sordi dalle dirette

“Facebook non garantisce i sottotitoli per le dirette in italiano con la conseguenza che i sordi italiani sono discriminati dal social media. Un fatto preoccupante che vogliamo trovi soluzione immediata. L’Italia e’ l’ultimo Stato Membro dell’Ue a non riconoscere la lingua dei segni. E’ evidente che questa mancanza nei confronti dei sordi si ripercuote anche in un’azienda come facebook. I sordi italiani che attendono da oltre 35 anni il riconoscimento della lingua non possono  anche attendere Fb. I sottotitoli ci sono per altre lingue:  Inglese, francese, spagnolo, portoghese…. Chiediamo l’attivazione del servizio per l’Italia e per questa ragione ho scritto al colosso. Se garantisci le dirette per gli udenti devono valere anche per i sordi. I social e le nuove tecnologie possono essere uno strumento di condivisione non devono trasformasi in uno di discriminazione. Ci auguriamo che anche il Governo si attivi su questo fronte aderendo alla nostra richiesta”.
Lo dichiara Augusta Montaruli, deputato di Fratelli d’Italia.


