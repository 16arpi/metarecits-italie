Rai, Mollicone: Il cda annulli l&#8217;illegittimo bando di gara Eng

Interrogazione al presidente del Consiglio Gentiloni
“Il Consiglio d’amministrazione della Rai annulli il bando di gara per l’affidamento dei servizi di riprese elettroniche nell’area metropolitana di Roma. Un bando, dal valore complessivo di 12 milioni, per rispettare il quale gli  operatori di ripresa e di specializzati di ripresa dovranno essere reperibili 24 ore su 24 per 365 giorni l’anno, festività comprese, con una tempistica per il raggiungimento del luogo di servizio  impossibile da rispettare. Si tratta di condizioni capestro che  non solo ledono i basilari diritti dei lavoratori ma anche il calcolo di convenienza economica.  A tutto questo si aggiunge l’illegittimità del bando in quanto secondo quanto previsto dal dlgs 177/05 la Rai è esclusa dall’applicazione del codice degli appalti. L’’importo in questione è  superiore alle soglie di rilevanza comunitaria il che rende doppiamente illegittimo il bando così come formulato. Di fronte a questa lunga serie di irregolarità chiediamo al presidente del Consiglio di chiarire le ragioni in base alle quali il Cda della RAI abbia applicato illegittimamente  un dlgs e quale iniziative intenda assumere per tutelare la categoria delle piccole e medie imprese di questo settore e i loro lavoratori”. È quanto dichiara il deputato di Fratelli d’Italia Federico Mollicone.
