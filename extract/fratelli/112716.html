Latte, Meloni: 1 euro a litro è minimo indispensabile, a dicembre FdI propose tavolo e Governo non ascoltò

“Alcune questioni che sono oggetto di questa campagna elettorale Fratelli d’Italia le ha portate in Parlamento qualche mese fa. Penso ai pastori sardi: a dicembre, quando si discuteva la manovra, abbiamo presentato un ordine del giorno per chiedere al Governo di istituire un tavolo. Lo stesso tavolo su cui l’Esecutivo lavora adesso: fosse stato fatto due mesi fa, probabilmente i pastori oggi non sarebbero stati costretti a bloccare le strade o a riversare litri e litri di latte per raccontare il loro disagio e le loro difficoltà. Allora il Governo non ci ha ascoltato. Siamo contenti che oggi abbiano deciso di mobilitarsi e saremo contenti se si raggiungerà l’obiettivo che avevamo chiesto mesi fa: arrivare a un euro al litro, che consideriamo il minimo indispensabile”.
Lo ha detto, dal suo tour in Sardegna, il presidente di Fratelli d’Italia, Giorgia Meloni.
