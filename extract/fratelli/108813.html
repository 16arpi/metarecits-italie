Sisma, Meloni-Trancassini: Richiesta restituzione busta paga pesante sancisce principio vergognoso su emergenza

“Chiedere la restituzione della cosiddetta “busta paga pesante” ai nostri terremotati mentre la ricostruzione è ancora un miraggio sancisce un principio vergognoso: l’emergenza post sisma è finita solo per i cittadini mentre i burocrati se la prendono comoda.
Fratelli d’Italia in questi mesi ha più volte incontrato il commissario straordinario De Micheli e ha presentato un pacchetto di proposte che prevede tra l’altro di legare il pagamento delle tasse sospese alla fine dello Stato di emergenza. Invece di perdere tempo a fare selfie in posa con gli scatoloni questo governo nemico dell’Italia poteva riunirsi per approvare la proroga della restituzione. Non hanno avuto la decenza di farlo certificando la loro assoluta incapacità e inadeguatezza. Ora il tempo è scaduto: il nuovo governo intervenga immediatamente ed approvi la proroga”.

Lo dichiarano in una nota congiunta il presidente di Fratelli d’Italia, Giorgia Meloni e il deputato di Fratelli d’Italia e sindaco di Leonessa, Paolo Trancassini.
