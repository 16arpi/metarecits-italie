Comunali, Lollobrigida-Silvestroni: Bertolaso uomo del fare, persona giusta per risolvere le emergenze di Roma


«Guido Bertolaso è un uomo che ha dimostrato di servire ottimamente la sua Nazione nei momenti di massima difficoltà ed è oggi l’uomo giusto per affrontare le tante emergenze dell’Area metropolitana di Roma. Da sindaco può far dimenticare l’esperienza di Ignazio Marino, che nulla ha fatto per Roma e ancor meno per i 120 Comuni dell’ex Provincia. Saremo al suo fianco con tutto l’impegno necessario a far vincere la concretezza e l’esperienza. La sua candidatura è il simbolo del fare ed è una garanzia di competenza. Il nostro partito nel sostenerlo, rinunciando a pretendere candidature molto autorevoli come quella di Giorgia Meloni e di Fabio Rampelli, dimostra di tenere a Roma più che al risultato di Fratelli d’Italia. Ora i tanti soloni del centrodestra che sostenevano l’ipotesi Marchini lavorino per convincerlo a ritirarsi e ad appoggiare il candidato indubbiamente più forte».
Lo dichiarano Francesco Lollobrigida, responsabile nazionale Organizzazione di Fratelli d’Italia, e Marco Silvestroni, capogruppo di FdI nell’Area metropolitana di Roma.
