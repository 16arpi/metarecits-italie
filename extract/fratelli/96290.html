Marò, Rampelli: Casini e Monti responsabili della strumentalizzazione

“Tutti sanno come sono andate le cose. La verità è sotto gli occhi di tutti. I peana del presidente Casini, presuntamente scandalizzato dalle legittime proteste dell’on. Cirielli, rappresentano il goffo tentativo di nascondere le responsabilità  sue e dell’ex presidente del Consiglio, Monti suo ex alleato. Da parte di Fratelli d’Italia nessuna strumentalizzazione della tragica vicenda dei Marò. Rispediamo al mittente questa accusa infamante.  Chi ha strumentalizzato la vicenda è stato proprio il Governo che Casini sosteneva:  fece rientrare i due fucilieri durante la campagna elettorale per poi rispedirli in India.
  
Un atteggiamento pilatesco e vergognoso che dovrebbe indurre il presidente della commissione Esteri del Senato a una maggiore cautela. Anzi pudore”.
È quanto dichiara il vice capogruppo di Fratelli d’Italia alla Camera, Fabio Rampelli.
Roma, 21 gennaio 2014
