Marche, Acquaroli: Un patto contro allarme dissesto idrogeologico

«I dati pubblicati oggi sulla situazione idrogeologica delle Marche mettono i brividi: secondo l’ordine dei geologi il 99% del nostro territorio è interessato da dissesto. Noi diciamo basta con gli scempi e con la distruzione del territorio. Sono anni che il nostro gruppo denuncia la mancanza di una legge del governo del territorio seria e adeguata che non consenta continui soprusi del territorio marchigiano, come è avvenuto fino ad oggi con forti responsabilità del PD e di Spacca. Cosa hanno fatto finora per mettere in sicurezza il nostro territorio il Pd da una parte e Spacca dall’altra? Lo studio presentato oggi parla chiaro: 42.522 frane censite, 190 kmq a rischio esondazioni, 6 kmq a rischio valanghe. Voglio lanciare una sorta di appello ai miei avversari: chiunque vinca si impegni a portare al più presto in Giunta una delibera che preveda un piano straordinario regionale contro il dissesto idrogeologico. Al di là dei colori politici e delle bandiere i marchigiani hanno il diritto di sentirsi sicuri».
Lo ha dichiarato il candidato alla presidenza della Regione Marche di Fratelli d’Italia e Lega Nord, Francesco Acquaroli.
