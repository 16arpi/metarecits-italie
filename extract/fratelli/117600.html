Coronavirus, Silvestroni: ENAV applichi misure straordinarie di prevenzione e controllo

“In merito agli ultimi eventi che stanno registrando una notevole presenza sul territorio di nuovi casi afferenti il Coronavirus, al fine di garantire la naturale gestione del Traffico Aereo, essendo questo tra gli altri un Servizio pubblico essenziale, Fratelli d’Italia sollecita ENAV a predisporre sui vari siti aeroportuali e sui Centri di Controllo, misure straordinarie atte a contenere questa situazione, prevedendo laddove possibile e, laddove insiste un grande numero di lavoratori, la presenza di un Medico preposto, ponendo attenzione particolare sulla pulizia di tutti quegli ambienti che naturalmente veicolano germi, come toilette e sale operative. Certi che in questo momento prevenzione e contenimento siano sicuramente una delle migliori profilassi da mettere in campo, affianco alle direttive del Ministero della Salute, al fine di garantire la Sicurezza nei nostri cieli” lo dichiara in una nota il deputato e capogruppo della commissione Trasporti di Fratelli d’Italia Marco Silvestroni. 

