Gli Usa e l&#8217;Ue devono fare blocco comune contro le economie sleali. Altro che dazi degli uni contro gli altri

“Non abbiamo un approccio dogmatico rispetto alle scelte del presidente degli Stati Uniti Trump. Ma se fosse confermata questa misura, farebbe una certa impressione perché  invece di proteggere l’economia reale dalla concorrenza sleale, come quella della Cina che non rispetta le regole del modello economico occidentale e ne mette in crisi i fondamentali della produzione e dello scambio commerciale, si rischia di aprire questa specie di protezionismo all’interno di uno stesso modello di sviluppo. Gli Usa e l’Ue dovrebbero invece fare blocco comune contro le economie sleali, per riprendere a produrre nel rispetto dei lavoratori e dei loro diritti, dei minori, dell’ambiente, della qualità della vita e dei valori della nostra civiltà. Su questo Trump ha ricevuto il consenso degli americani e la simpatia di molti movimenti politici europei”.

È quanto ha dichiarato il capogruppo di Fratelli d’Italia-Alleanza nazionale Fabio Rampelli interpellato a Omnibus su la7.
