Pnrr: da Corte dei Conti altri segnali positivi

“Un altro segnale positivo sul Pnrr è arrivato dalla Corte dei Conti che evidenzia un sostanziale raggiungimento degli obiettivi procedurali, con lo stato di attuazione degli interventi Pnrr e Pnc esaminati nel 2023. Non solo: l’organismo di controllo amministrativo, infatti, ha evidenziato ‘l’importanza delle modifiche apportate dal Governo sulla struttura iniziale del Pnrr (ufficializzate dalla Commissione UE a dicembre 2023), allo scopo di superare le difficoltà legate alla realizzazione di alcune delle riforme o investimenti nella loro configurazione originaria’. Ancora una volta arriva un’indicazione chiara sullo stato reale dei fatti che sconfessa chi ha letteralmente inventato fantomatici problemi sulla gestione del Pnrr nel governo, e che al contrario conferma l’ottimo lavoro svolto in collaborazione col ministro Fitto”.
Lo dichiara il capogruppo di Fratelli d’Italia alla Camera dei deputati, Tommaso Foti.
