Pensioni, Rizzetto: Sì da parte del pres. Boeri a mia proposta di retribuzione minima per garantire salario dignitoso

Il Vice Presidente della Commissione lavoro alla Camera, Walter Rizzetto (FDI-AN), esprime soddisfazione per l’approvazione dichiarata dal Presidente dell’Inps, Tito Boeri, alla sua proposta di introdurre un criterio di retribuzione minima per garantire a tutti un salario dignitoso. “Il contrasto alla piaga del lavoro sottopagato – dichiara Rizzetto – è un’emergenza che può essere superata solo con il riconoscimento di un corrispettivo minimo, su base oraria, fissato per legge. Si tratta di un criterio già applicato in molti Paesi europei che consente, inoltre, di superare la discriminazione che esiste per quei lavoratori appartenenti a comparti non garantiti dai regimi più favorevoli che offre la contrattazione collettiva. Sono ben lieto di poter contare – conclude il deputato – sul sostegno del Presidente Boeri, audito oggi in Commissione lavoro, affinché si possa introdurre una soglia minima stipendiale, per evitare situazioni di sfruttamento”.
