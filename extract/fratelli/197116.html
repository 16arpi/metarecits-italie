Mef: entrate tributarie certificano successo governo Meloni

“I dati contenuti nell’ultimo Bollettino del Ministero dell’Economia e delle Finanze smentiscono la narrazione delle opposizioni sull’atteggiamento del governo Meloni nei confronti degli evasori. Infatti, a fronte di una diminuzione della pressione fiscale aumentano le entrate. Prosegue la corsa delle entrate tributarie che arrivano a 380,3 miliardi di euro (con 23,3 miliardi in più rispetto al periodo gennaio-agosto 2023), grazie anche alla spinta dell’autoliquidazione, ossia delle imposte versate dalle partite Iva. Facciamo perciò sommessamente notare che l’esecutivo in carica sa lavorare e che in questa direzione proseguiremo ad agire nell’interesse nazionale”. Lo dichiara il senatore di Fratelli d’Italia Fausto Orsomarso, capogruppo FdI in Commissione Finanze di Palazzo Madama.
“Questi numeri fanno ben sperare. È il frutto del duro lavoro svolto in questi anni di governo dal centrodestra”, afferma il senatore di Fratelli d’Italia Filippo Melchiorre, vicepresidente della commissione Finanze a Palazzo Madama.
