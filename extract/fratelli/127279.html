Covid, Lollobrigida: potenziare servizio medici base su strutture periferiche

“Le risorse per la Sanità, secondo le stime, sembrano diminuire in percentuale rispetto al PIL. Questo nonostante la pandemia ci abbia insegnato che questo settore è stato già indebolito dalle tante politiche sbagliate di questi anni. Superata la fase emergenziale è necessaria una pianificazione strategica. Bisogna partire dai medici di base, dal potenziamento del servizio da loro offerto, dalla valorizzazione delle specificità del territorio e puntarre sulle strutture periferiche e sulla telemedicina”. 
Lo ha detto il capogruppo di Fratelli d’Italia alla Camera, Francesco Lollobrigida, intervenendo al convegno ‘Quale sanità dopo il Covid, organizzato da FDI.
