Torselli: per salvtaggio spesi tutti i soldi incassati da IMU

Salvare il Monte dei Paschi di Siena costera’ agli italiani 3.900.000.000 di euro, una cifra addirittura maggiore di quanto il governo ha incassato dall’ Imu versata dai cittadini sulla prima casa. Un qualcosa di inaudito che non e’ piu’ possibile accettare. Lo dichiara Francesco Torselli, consigliere comunale fiorentino e candidato alla Camera dei Deputati per Fratelli d’ Italia in Toscana.  “Occorre ripensare da capo tutto il sistema del credito – spiega l’ esponente del partito di Giorgia Meloni e Guido Crosetto – perche’ non e’ tollerabile che i sacrifici degli italiani, che si sono visti tassare ingiustamente la prima casa, servano per salvare l’ ennesima banca, peraltro rovinata da un sistema figlio di decenni di malgoverno di sinistra nella nostra regione”. “Se gia’ l’ IMU sulla prima casa era un qualcosa di profondamente ingiusto – conclude Torselli – quanto accaduto con Mps deve far riflettere sul ruolo delle banche nel nostro paese: Fratelli d’ Italia nel suo programma ha inserito la riforma del sistema del credito ed alla luce di questa sconvolgente decisione, crediamo che questa diventi ancora di piu’ una priorita’”.
