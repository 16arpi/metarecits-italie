Forteto: con indagine bicamerale lo Stato c&#8217;è

“Via libera definitivo alla legge, fortemente voluta da Fratelli d’Italia, che garantisce l’istituzione di un’indagine bicamerale sul caso Forteto, la cooperativa agricola del Mugello, finita al centro di uno scandalo per abusi sessuali, pedofilia e violenza. Con l’approvazione in Commissione deliberante oggi in Senato avremo una Commissione d’inchiesta sugli abusi sui minori, sulle violenze e sulle responsabilità politico-istituzionali di questa vicenda dai tratti foschi, drammatici ed inquietanti. Con fermezza ribadiamo che lo Stato c’è a favore ed in tutela di tutte le vittime. Riprendendo il lavoro iniziato la scorsa legislatura, riteniamo doveroso chiarire, dopo oltre 40 anni di connivenze politiche e di omertà, le dinamiche di una vicenda su cui anche la Corte europea dei diritti umani ha già condannato l’Italia a risarcire una delle vittime”.
Lo dichiara Tommaso Foti, capogruppo di Fratelli d’Italia alla Camera.
“Il Senato ha approvato oggi, in Commissione deliberante, la Commissione d’inchiesta sul caso Forteto, dando il via libera definitivo alla legge che Fratelli d’Italia ha scritto e presentato per l’istituzione di un’indagine bicamerale sul caso Forteto. Il Parlamento potrà così continuare ad indagare sugli abusi sui minori, sulle violenze e sulle responsabilità politico-istituzionali di questa vicenda di abusi, soprusi, violenze materiali e istituzionali: non mi stancherò mai di lavorare per la verità”. Lo scrive in una nota il deputato di Fratelli d’Italia, Giovanni Donzelli. “Noi siamo convinti e orgogliosi di istituire questa Commissione perché vogliamo dire alle vittime che lo Stato c’è ed è l’ora che si assuma le sue responsabilità, facendo tutto ciò che è possibile per trovare la verità su questa orrenda vicenda.
Aggiunge in una nota il deputato di Fratelli d’Italia, Giovanni Donzelli.
