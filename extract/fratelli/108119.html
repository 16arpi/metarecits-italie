Def, Meloni: Da FdI subito sei proposte tra cui raddoppio pensioni invalidità

“Entro il 10 aprile il Parlamento dovrà approvare il DEF (Documento di economia e finanza) in cui il Governo illustra i piani economici per i successivi tre anni. La priorità assoluta è evitare l’aumento dell’IVA prevista per il 2019. Su questo aspetto presenteremo le proposte insieme alle altre forze della coalizione di centrodestra e confidiamo nel senso di responsabilità di tutti i partiti”. È quanto scrive su Facebook il presidente di Fratelli d’Italia, Giorgia Meloni. “Oltre a neutralizzare l’aumento dell’IVA, – continua – Fratelli d’Italia intende inserire nel DEF una serie di proposte puntuali e concrete, immediatamente realizzabili e con le necessarie coperture già individuate:

Tassa unica al 15% su quanto dichiarato in più rispetto al 2017.
Nessun limite all’uso del contante
Dimezzamento dei costi di accoglienza dei richiedenti asilo e raddoppio del fondo per i rimpatri.
Asili nido gratis e aperti fino a tardi anche d’estate.
Raddoppio delle pensioni di invalidità: da 270 euro a 540 euro.
Destinare il 50% dei beni e delle risorse sottratti alla mafia alle forze dell’ordine e alla sicurezza.

Nessuna sparata da parte nostra in campagna elettorale e oggi proviamo a rendere concrete le proposte del nostro programma elettorale”.

