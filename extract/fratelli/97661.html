Atreju: Oggi l&#8217;inaugurazione con Raffaele Cantone e Michele Santoro

Prende il via oggi alle ore 18 all’Isola Tiberina a Roma la 17esima edizione di Atreju dal titolo “L’isola che non c’è”. Dopo i saluti inaugurali con il direttore de”Il Tempo” Gian Marco Chiocci, l’appuntamento con la prima “piazza delle idee” e’ alle ore 19.

Si parlerà di legalità e lotta alla corruzione con il presidente dell’Autorità nazionale anticorruzione Raffeale Cantone, i giornalisti Michele Santoro e Filippo Facci, e il deputato di Fratelli d’Italia-An Edmondo Cirielli. A seguire alle ore 20.30 spazio allo sport con la consegna del premio Atreju a Daniele Meucci, medaglia d’oro di maratona agli ultimi europei di atletica leggera di Zurigo. La prima giornata si concluderà con una serata dedicata alla Puglia e alle sue tradizioni, con il monologo teatrale di Angelo Mellone sull’Ilva di Taranto “AcciaioMare. Il canto dell’industria che muore” e uno spettacolo di musica dal vivo con la ‘pizzica’ salentina.
