Migranti, Cirielli: Perché il tunisino che progettava attentato non era stato espulso? Subito reato di integralismo islamico

“Il tunisino, Fadhel Moncer, arrestato questa mattina perché ritenuto a capo dell’organizzazione che gestiva viaggi di migranti tra la Tunisia e le coste siciliane e che progettava un attentato dinamitardo a una caserma dei carabinieri, era già stato fermato nel 2012 per traffico di armi. Perché era ancora sul territorio italiano? Perché non era stato espulso? Tolleranza zero contro chi fa business sull’immigrazione e mina la sicurezza dell’Italia”. Lo afferma in una nota Edmondo Cirielli, Questore della Camera dei Deputati e parlamentare di Fdi.
“Auspichiamo che il governo Lega-Cinque stelle voglia accogliere le nostre proposte di Fdi che puntano a combattere con determinazione il terrorismo: l’introduzione del reato di integralismo islamico e l’espulsione immediata degli immigrati che delinquono” – conclude Cirielli
