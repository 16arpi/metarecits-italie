Alpini, Barcaiuolo: amore per la Patria e aiuto ai più deboli

“Inizia oggi a Udine la 94° Adunata Nazionale degli Alpini. Gli Alpini rappresentano la Patria, il sacrificio e il senso di solidarietà: sono esempio di coraggio, dedizione e altruismo, gli alpini rappresentano senza ombra di dubbio un pezzo importante della nostra storia e dopo 150 anni dalla loro fondazione annoverano ancora tra le loro caratteristiche fondanti l’amore per la Patria, l’aiuto ai più deboli, il senso di amicizia e di corpo tra di loro. Agli alpini e ai simpatizzanti che in questi giorni raggiungeranno Udine, auguro una buona adunata!”.
Lo dichiara in una nota il Sen. Michele Barcaiuolo, Capogruppo di Fratelli d’Italia in Commissione Esteri e Difesa.
