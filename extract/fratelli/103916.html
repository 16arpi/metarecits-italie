Foibe, Meloni: Di fronte a vergognoso negazionismo l&#8217;assenza Mattarella a Basovizza pesa e fa male

«Mi fa male sapere che domani in occasione del Giorno del Ricordo il presidente della Repubblica, Sergio Mattarella, non sarà alla foiba di Basovizza. Io sarò lì. Mi fa male saperlo non solo perché si tratta di una ricorrenza istituzionale di cui il Quirinale dovrebbe tener conto quando fissa gli appuntamenti fuori dall’Italia del Capo dello Stato, ma soprattutto perché l’assenza del Presidente della Repubblica pesa di fronte all’indegna ondata di negazionismo a cui assistiamo e rischia di dar credito a dei signor nessuno, che dopo 60 di silenzio dello Stato che ha preferito dimenticare i suoi figli piuttosto che ammettere che erano stati ammazzati dai comunisti, si permettono di organizzare conferenze per dirci che i nostri martiri erano dei torturatori. E questo è vergognoso».
È quanto ha detto intervenendo in aula a Montecitorio il presidente di Fratelli d’Italia, Giorgia Meloni in occasione della celebrazione del Giorno del Ricordo che ricorre domani 10 febbraio.
