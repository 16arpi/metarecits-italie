Droga, Meloni: Urgente rivedere normativa. FdI depositerà proposta revisione legge 309/1990

«Fratelli d’Italia è al fianco dei servizi del pubblico e del privato sociale che oggi si sono riuniti alla Camera e hanno chiesto al Parlamento la revisione della legge 309 del 1990 sulle droghe. È urgente rivedere la normativa e renderla capace di combattere l’emergenza dipendenze in Italia, che ha assunto numeri spaventosi e mette a rischio in particolare le giovani generazioni. Da tempo stiamo lavorando, insieme alle comunità terapeutiche e al servizio pubblico, per presentare una proposta di legge che aggiorni le norme e dia allo Stato e al privato sociale gli strumenti per combattere con efficacia questo problema. Il nostro obiettivo è depositare un testo nei prossimi giorni e chiederne subito la calendarizzazione».
Lo dichiara il presidente di Fratelli d’Italia, Giorgia Meloni.
