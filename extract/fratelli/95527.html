Borsellino, Meloni: Nel suo nome continueremo a lottare per un&#8217;Italia libera da mafia

«Costruire un’Italia giusta e libera dalla mafia era il sogno di Paolo Borsellino, al quale ha dedicato tutta la sua vita, con il coraggio e la determinazione che rendono gli uomini degli eroi, degli esempi da tramandare di padre in figlio. Negli ultimi ventuno anni il suo ricordo è stato la nostra forza e le immagini ormai ingiallite di quel vigliacco attentato di via D’Amelio, nel quale oltre a lui persero la vita anche gli uomini della sua scorta, sono state una fonte inesauribile di voglia di giustizia. Nel suo nome continueremo a lottare e ispirati dagli insegnamenti che ci ha lasciato, combatteremo per realizzare il suo sogno di legalità e libertà».
È quanto dichiara il presidente dei deputati di Fratelli d’Italia, Giorgia Meloni, che questa sera parteciperà alla fiaccolata organizzata a Palermo in occasione dell’anniversario della strage di via D’Amelio.
Roma, 19 luglio 2013
