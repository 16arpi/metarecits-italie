Ue, La Russa: Massacro fiscale Monti-Saccomanni non ha ridotto debito

“Due fatti ci dicono quanto sia necessaria una svolta nella politica italiana. Scopriamo che l’Italia non e’ più nel G8 superata nel Pil non solo da Cina e Brasile ma anche dalla Russia.  Eurostat ci dice che il debito pubblico italiano sale al record del 133,3%, il secondo debito europeo dopo quello della Grecia. Il massacro fiscale cui Monti prima e Saccomanni ora stanno sottoponendo gli italiani non ha ridotto il debito ma solo disastrato l’Italia, impoverendola tragicamente.
  
Il governo Letta e’ continuatore di queste politiche deleterie. Occorre spezzare la spirale recessione – debito imponendo all’Europa nuovi rapporti che mutino radicalmente i vincoli di bilancio”. Lo dichiara Ignazio La Russa, presidente di Fratelli d’Italia. Roma, 23 ottobre 2013
 
