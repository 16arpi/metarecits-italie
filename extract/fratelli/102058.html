Comunali, Meloni: Primo obiettivo raggiunto&#8230;

I MUNICIPI PULISCONO PRIMA CHE NOI ARRIVIAMO PER DENUNCIARE DEGRADO. «Siamo stati questa mattina a via san Silverio di fronte a uno dei tanti mercati rionali che dovrebbero fare secondo la nostra idea parte di un percorso di riqualificazione generale. Vogliamo aiutare l’economia reale, vogliamo aiutare la storia e l’identità dei mercati rionali. La cosa divertente è che di fronte al mercato rionale c’è una scuola dell’infanzia, c’è un parco che storicamente a detta dei cittadini che lo frequentano è sempre molto abbandonato, sporco con l’erba alta. Curiosamente proprio ieri è stato pulito, probabilmente si è sparsa la voce di una nostra visita; non è la prima volta che ciò accade per cui possiamo affermare che un primo obiettivo di pulizia in questa città l’abbiamo ottenuto con la nostra campagna elettorale: prima che noi arriviamo e possiamo fare le denunce i municipi finalmente si dedicano alla pulizia. Tutto ciò che vuol dire che si poteva fare prima solo che non si è fatto per incuria e per incapacità. Anche per questo motivo, quando sarò Sindaco, costruirò  un amministrazione capace di dare risposte partendo dalla pulizia, dal decoro e dalla sicurezza per i cittadini».
Lo dice in un video, postato su facebook, il candidato sindaco di Roma, Giorgia Meloni durante un blitz fatto questo mattina presso il mercato rionale di via Silverio, nel XIII municipio.
