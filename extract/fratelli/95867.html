Marò, La Russa: Ferrari esponga jack Marina al GP India

“In occasione del prossimo Gran Premio di Formula 1 in India invito la Ferrari, orgoglio del nostro Paese nel mondo, ad esporre così come già fece lo scorso anno,  il Jack della Marina Militare in segno di solidarietà ai due marò italiani”. Lo dichiara Ignazio La Russa, presidente di Fratelli d’Italia. “Se ciò non avvenisse – aggiunge La Russa – l’atto simbolico molto forte dello scorso anno si tramuterebbe in un boomerang: in un segno di rassegnazione o peggio di abbandono dei due militari italiani al loro destino.
  
In questi mesi ho sempre sostenuto che tutto il ‘sistemaItalia’, dal singolo cittadino alle ’eccellenze’ come la stessa Casa di Maranello, possa e debba fare di più per far sentire ai nostri du fucilieri la vicinanza di un intero Paese.  In attesa, che il governo Letta – prosegue il presidente di Fdi – cominci finalmente, se mai avverrà, a considerare una priorità la loro liberazione. La Ferrari con questo grande gesto dimostrerebbe ancora una volta la sua sensibilità verso i nostri militari e soprattutto verso la causa della dignità nazionale”.
“Confermo infine – conclude La Russa – la mia adesione alla marcia di solidarietà indetta dalle famiglie di Salvatore Girone e Massimiliano Latorre per il giorno 23 novembre e auspico che altre manifestazioni di vicinanza possano essere organizzate già nei prossimi giorni”. Roma, 23 ottobre 2013
