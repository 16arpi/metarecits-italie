Dl sicurezza, FdI: Il lupo perde il pelo ma non il vizio

Maggioranza approva emendamento che limita ancora di più le espulsioni clandestine
“Il lupo perde il pelo ma non il vizio e così mentre la Nazione affronta una delle più  gravi crisi del dopoguerra con migliaia di imprenditori obbligati a chiudere, la preoccupazione della sinistra è quella di impedire in ogni modo le espulsioni dei clandestini . E’ bene che gli italiani sappiano che anziché pensare a come risollevare l’economia, in commissione Affari Costituzionali la maggioranza ha approvato l’emendamento Boldrini al decreto Immigrazione che modifica il Testo Unico sull’immigrazione e vieta, appellandosi ad arbitrari motivi legati all’orientamento sessuale, l’espulsione dei clandestini dal nostro territorio. Una norma che rende più difficile le espulsioni di quelli che arrivano in Italia e fare quello che vogliono. Fratelli d’Italia continuerà la battaglia per impedire questi provvedimenti che minano il rispetto delle regole, la sicurezza dei cittadini e la sacrificano a mere battaglie ideologiche”.
Lo dichiarano i deputati di Fratelli d’Italia Emanuele Prisco, capogruppo FDI in commissione Affari costituzionali, e Ylenja Lucaselli.
