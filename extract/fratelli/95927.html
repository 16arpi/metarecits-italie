Maltempo, Cirielli: Dichiarare stato di calamità naturale per Castellabate e Laureana

«Chiederò al presidente della Regione Campania, Stefano Caldoro, di sostenere la richiesta di dichiarazione dello stato di calamità naturale per i comuni di Castellabate e Laureana Cilento, al fine di fronteggiare le criticità che permangono sui territori a seguito delle forti piogge dei giorni scorsi». È quanto dichiara Edmondo Cirielli, deputato di Fratelli d’Italia e componente dell’Ufficio di Presidenza di Montecitorio.
  
 
«I danni alle abitazioni, all’agricoltura, alle arterie stradali, alla rete elettrica e fognaria e alle aziende sono ingenti ed è, quindi, necessario intervenire subito, per ripristinare i servizi e mettere in sicurezza i valloni e i canali d’acqua, rimuovendo detriti e rifiuti».
Roma, 7 novembre 2013
