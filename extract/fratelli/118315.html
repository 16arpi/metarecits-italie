Coronavirus, Foti: Governo rinvii elezioni Enasarco

“Fratelli d’Italia, stante la grave situazione epidemiologica del virus Covid-19, chiede al governo di rinviare le elezioni che a breve dovranno tenersi per la costituzione dell’Assemblea dei delegati della Fondazione Enasarco. Lo svolgimento delle elezioni interessa uno spazio temporale di 14 giorni tra il 14 e il 30 aprile e in considerazione della grave crisi sanitaria che coinvolge il nostro Paese, le riteniamo prive di ogni logica”.
Lo dichiara Tommaso Foti, vicecapogruppo di Fratelli d’Italia alla Camera annunciando una interrogazione ai ministri del Lavoro e della Salute.
