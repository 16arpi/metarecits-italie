Incendi Sardegna, Rampelli: Lo Stato intervenga contro mani incendiarie&#8230;

…E ASSASSINE. Interrogazione al Ministro dell’Ambiente. “Per la Sardegna, nuovamente colpita dalla piaga degli incendi, è necessario un tempestivo intervento dello Stato affinché i delinquenti che appiccano roghi siano immediametamente fermati e arrestati..
  
Siamo all’inizio dell’estate e non vorremmo che, come al solito, il Governo restasse inerme di fronte all’escalation di incendi che mettono a repentaglio il patrimonio naturale e vite umane. I ministri della Giustizia e dell’Ambiente intervengano per inasprire le pene nei confronti dei piromani, non solo con pene detentive ma anche pecuniare e diano un forte sostegno ai Vigili del fuoco, agli operatori della Forestale, ai barracelli e ai volontari che devono fronteggiare ogni estate questa battaglia. Il Governo pensi a rafforzare le nostre difese, aumentando le risorse umane, attraverso nuovi concorsi e inserendo i vigili del fuoco discontinui che da tempo operano in maniera precaria ingiustamente”. È quanto dichiara il capogruppo di Fratelli d’Italia-Alleanza nazionale Fabio Rampelli che sui roghi in Sardegna presenterà un’interrogazione al ministro dell’Ambiente Gian Luca Galletti. 
Roma, 4 luglio 2014
