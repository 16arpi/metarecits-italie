Tortora, Scurria: Riforma giustizia rimane priorità del nostro paese

“E´ stato emozionante ieri proiettare in Parlamento Europeo il docufilm su Tortora di Ambrogio Crespi. Qui nelle stesse sale calcate da Tortora dove è stato inseguito fino all´ultimo dalla peggiore giustizia d´Europa. Sono passati 30 anni ma nulla è cambiato, anzi ancora troppe persone sono in carcere preventivo, di cui più della metà risulteranno innocenti. La riforma della giustizia rimane una delle prioritarie del nostro Paese e grazie ancora a Crespi, uno dei tantissimi innocenti che ha sopportato mesi e mesi di carcerazione prima di poter riabbracciare la propria famiglia da persona immacolata, per aver contribuito a rilanciare, con onestà e dignità, questo tema!”.
  
 
E’ quanto scrive su facebook l’eurodeputato di Fratelli d’Italia, Marco Scurria, in merito alla proiezione in Pe del docufilm di Ambrogio Crespi.
Roma, 5 marzo 2014
