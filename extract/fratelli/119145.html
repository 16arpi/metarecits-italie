Germania, Rampelli: Siamo al Kali Yuga dell&#8217;Unione Europea

“Se la costituzione tedesca è incompatibile con l’attività svolta dalla Bce e giudica illegittimi i piani d’acquisto di Bond siamo arrivati al Kali yuga dell’Unione europea.
A meno che non si voglia aderire a un piano pangermanico già tentato rovinosamente con due conflitti mondiali, ma non era esattamente questa la visione di Adenauer, Schuman e De Gasperi.
Se questo è il livello di coscienza europea della Germania, si profilano tali soluzioni: cambiare la costituzione tedesca, far aderire i 26 paesi alla nuova Confederazione pangermanica, estromettere la Germania dall’Ue.
O si adegua insomma la Germania o siamo al Kali yuga dell’Unione. Tuttavia è impossibile non constatare quanto sia vera la resistenza tedesca allo sviluppo equo, solidale, espansivo dell’Unione europea”.
E’ quanto dichiara in una nota Fabio Rampelli, vicepresidente della Camera e deputato di Fdi. 
