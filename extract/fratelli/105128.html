Governo, Delmastro: Italia ha futuro se riparte da famiglia

Oggi Fratelli d’Italia a Todi (PG) per scrivere il programma: “Investire su chi fa figli”. «Soltanto se riparte dalla famiglia l’Italia potrà avere un futuro. La sinistra al governo ha portato la spesa per l’accoglienza immigrati fino a cinque miliardi di euro all’anno. Dall’altro lato non ha aiutato in alcun modo le coppie italiane intenzionate a crearsi una famiglia. Fratelli d’Italia vuol cambiare completamente direzione e per questo si ritrova oggi a Todi per discutere e scrivere le sue proposte per la famiglia». E’ quanto afferma il responsabile cultura di Fratelli d’Italia Andrea Delmastro sulla conferenza “Famiglia. Welfare d’Italia” che si svolgerà sabato 17 giugno, dalle 14.30 presso l’Hotel Bramante (via Orvietana 48).
«Le notizie di questi giorni confermano una volta di più le reali intenzioni del Partito democratico, che in questi anni si è preoccupato soltanto di tutelare i grandi interessi, come le cooperative dell’accoglienza immigrati o il sistema bancario – sottolinea Delmastro – abbandonando qualsiasi sostegno ai giovani che vogliono costruirsi una famiglia. Fratelli d’Italia pensa che occorra investire su chi vuol fare figli con politiche serie che prevedano servizi, sgravi, investimenti e tutele – conclude Delmastro – solo così si scommette sull’Italia e sulle sue tradizioni».
SCARICA LOCANDINA
