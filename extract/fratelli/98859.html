Scuola, Rampelli: Non ci sono i tempi tecnici per le assunzioni&#8230;

…ANCHE IN NUMERO RIDOTTO, GOVERNO DI DILETTANTI. “La confusione e l’instabilità creati in questi giorni mettono a disagio la scuola, gli insegnanti e le famiglie  che saranno costrette a destreggiarsi tra ennesime supplenze…

…confusioni e assenze di docenti.  Questo governo è afflitto da una patologia incurabile: abuso di annunci, una sorta di metastasi da slide”. È quanto dichiara il capogruppo di Fratelli d’Italia-Alleanza nazionale Fabio Rampelli.
 “Dopo un duro confronto  tra Renzi e il ministro Giannini, il Governo ha deciso di rimandare al prossimo Consiglio dei Ministri il varo di un provvedimento che sarà un disegno di legge. Chi s’ intende di scuola, però sa che senza un decreto legge i tempi tecnici delle assunzioni dei precari, fossero anche 50mila e non 150mila come si diceva, non ci sono”.
“Tra i dirigenti scolastici, mobilitati per fornire numeri- ha aggiunto Rampelli-  c’è sconcerto e le famiglie sanno già che il prossimo anno scolastico si aprirà con il solito dramma di personale docente. Il problema evidentemente è la copertura economica, ma un Governo serio avrebbe dovuto porre questa questione in cima alla classifica delle priorità”.
“Senza soldi- ha concluso il capogruppo-  è stato deleterio alimentare speranze tra i precari e tra le famiglie. Del resto, tutto il documento sulla ‘buona scuola’ ha posto in evidenza un dilettantismo sfacciato”.
