Crocifisso, Ciaburro: Fioramonti dimostra scarsa conoscenza delle scuole

Cartine geografiche già appese in tutte le aule
“Sebbene il ministro dell’Istruzione Fioramonti sia laureato, con la proposta di voler sostituire il crocifisso con una cartina geografica, dimostra una scarsa conoscenza delle scuole italiane. In ogni aula, infatti, già sono appese le cartine geografiche mentre quel crocifisso che il ministro considera “divisivo”, è in realtà parte sostanziale ed integrante della nostra cultura e delle nostre radici. Una cultura che manca al ministro Fioramonti e al M5S, sempre pronti a delegittimare le radici della nostra Nazione. Fratelli d’Italia si batterà nelle aule parlamentari e nelle piazze per contrastare questa folle iniziativa”.
Lo dichiara Monica Ciaburro, deputato di Fratelli d’Italia.
