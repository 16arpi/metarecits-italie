Crosetto: chiedo scusa agli amici dei Castelli Romani

Chiedo scusa di cuore agli amici di Albano Laziale e dei Castelli Romani che mi attendevano nel loro bellissimo territorio. Purtroppo capita, nella frenesia di giorni come questi, che si possa stare male e di essere costretti a saltare qualche tappa. Sto conducendo una delle più belle campagne elettorali della mia vita, dove incontro tanta gente entusiasta, che mi accoglie,
  
mi sostiene e mi dà la forza di andare avanti anche nei momenti di sconforto.
 
Ma questi momenti di grande gioia, purtroppo, a volte si pagano dal lato fisico, specialmente per me che in questi giorni ho avuto qualche problemino. Chiedo dunque ai Fratelli d’Italia di Albano Laziale e del territorio della provincia di Roma di perdonarmi. Cercherò, da qui ai prossimi 15 giorni, di trovare il tempo di andare a trovarli. Un abbraccio a loro e viva Fratelli d’Italia.
 
