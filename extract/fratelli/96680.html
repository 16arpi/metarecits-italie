Piemonte, Crosetto: Primarie centrodestra è punto di partenza

“Dopo l’adesione della Lega con le dichiarazioni di Cota, di Ncd con Costa e Coppola e di Forza Italia con Pichetto, alle primarie finalmente il centrodestra inizia un percorso che in Piemonte non può che essere positivo. Le primarie possono essere il punto di partenza per un confronto serio che unisca tutti sotto la figura di un candidato presidente scelto dai piemontesi.
  
 Fin d’ora dico che qualunque sia la scelta che determineranno le primarie ognuno di noi correrà per il candidato presidente senza se e senza ma. Da oggi la sicurezza del centrosinistra inizia a vacillare. Sono molto contento”.
Lo dichiara Guido Crosetto, coordinatore nazionale di Fratelli d’Italia – Alleanza Nazionale.
Roma, 20 marzo 2014
