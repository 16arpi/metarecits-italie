Migranti, Cirielli: Solidarietà a Sindaco vitulano, Minniti non abbandoni comunità

“Vicinanza e solidarietà al sindaco Pd di Vitulano, Raffaele Scarinzi, che ha chiuso l’unica strada di accesso ad un agriturismo per impedire l’arrivo di altri immigrati, come predisposto dalla Prefettura. Caro ministro Minniti come facciamo a fidarci di lei se anche un sindaco del Pd si ribella?”. È quanto dichiara Edmondo Cirielli, deputato di Fratelli d’Italia-Alleanza Nazionale.
“È questo il nuovo modello di stop all’immigrazione selvaggia? – aggiunge –. È questo il suo nuovo sistema di espulsioni più rapide? Non abbandoni i sindaci e le comunità a questa invasione scriteriata. Non ci faccia rimpiangere la schiettezza dell’ex ministro Alfano che, almeno, aveva alzato bandiera bianca dichiarando la resa dello Stato senza prenderci in giro”.
 
