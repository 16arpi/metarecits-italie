Maro&#8217;: La Russa, Napolitano si faccia promotore mobilitazione &#8216;sistema Italia&#8217;

“Condivido le preoccupazioni del Presidente della Repubblica Giorgio Napolitano quando, parlando  della vicenda processuale dei marò, dice di temere  contraccolpi negativi in vista delle elezioni indiane. E ovviamente non dubito delle sue parole quando afferma che spera di rivederli quanto prima in Italia. Ma la politica degli annunci del governo Monti prima e del governo Letta poi, che da 2 anni rinviano di settimana in settimana, di mese in mese, di anno in anno, la prospettiva di un pronto rientro dei nostri militari,  non è più’sopportabile.
  
Al Presidente Napolitano quindi, in qualità di Capo delle Forze Armate,  rivolgo l’appello di farsi promotore, per ragioni di dignità nazionale,  di una mobilitazione di tutto l’intero  ‘sistema Italia’ che vada ben oltre l’aspetto diplomatico – giuridico sul quale il governo Letta sta lentamente operando. Se il Presidente riterrà di ricevermi gli illustrerò alcune proposte concrete tra le quali quella già contenuta nella mozione di Fratelli d ‘Italia di condizionare  la nostra partecipazione alle missioni internazionali di pace  cominciando da quella contro la pirateria nell’oceano Indiano, all’immediato rientro in patria dei due militari”.
Lo dichiara Ignazio La Russa, presidente di Fratelli d’Italia.
Roma, 20 dicembre 2013
