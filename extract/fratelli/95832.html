Centrodestra, Meloni: Fratelli d&#8217;Italia chiede primarie di coalizione per premiership

«I partiti non sono una proprietà privata: appartengono al popolo italiano, così come vuole la Costituzione. Fratelli d’Italia chiede al centrodestra di superare i personalismi, ripartire dai contenuti e indire primarie di coalizione per la scelta della premiership.
  
 
E chiede alle forze politiche un sussulto di dignità: reintroduciamo il voto di preferenza nella legge elettorale e facciamo scegliere direttamente agli italiani da chi farsi rappresentare in Parlamento. Il merito in politica si misura con il consenso e l’esperienza delle segreterie di partito che decidono tutto in nome e per conto degli italiani è finita con un progressivo allontanamento degli italiani che oggi detestano la politica. Per aprire una nuova stagione è necessario recuperare la credibilità perduta. Iniziamo col garantire al popolo il diritto di esercitare il suo potere sovrano».
Lo scrive su facebook il presidente dei Deputati di Fratelli d’Italia, Giorgia Meloni. 
Roma, 15 ottobre 2013
 
