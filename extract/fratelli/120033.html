Guide turistiche, Rampelli: Tutelare queste preziose professioni (video)

Cercheremo il sostegno di tutti i gruppi parlamentari
“Il turismo è il settore che ha maggiormente pagato il blocco delle attività deciso dal Governo. Ed è per questo che lo Stato, che ha chiuso gli aeroporti e interdetto i viaggi, deve risarcire tutti gli operatori del comparto, comprese le guide libero professioniste, su cui già diverse decisioni sbagliate avevano fatto calare la mannaia e creato forte disagio.
Il turismo rappresenta una delle voci più importanti del nostro prodotto interno lordo, il nostro impegno è di trovare una maggioranza trasversale che possa sostenere le sue necessità. Tutte le attività economiche che sono rimaste bloccate devono essere risarcite senza alcuna discrezionalità”.È quanto ha dichiarato il vicepresidente della Camera dei deputati Fabio Rampelli intervenendo alla manifestazione delle guide turistiche che si è svolta davanti a Montecitorio.



