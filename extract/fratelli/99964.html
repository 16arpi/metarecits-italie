Scuola, Rampelli: Assunzioni? 80mila precari abilitati si stanno iscrivendo ai centri per l&#8217;impiego

“Nuove assunzioni? Peccato che nessuno si stia rendendo conto che si sta concretizzando il più grande licenziamento di massa della storia repubblicana, come dimostrano le file nei centri per l’impiego: oggi decine di migliaia di precari abilitati si stanno iscrivendo per avere l’indennità di disoccupazione. Licenziati con il voto di fiducia che Renzi cercherà di apporre anche alla Camera. Sulla difesa del lavoro anticamente destra e sinistra hanno sempre fatto quadrato, questo governo inaugura la stagione della contrapposizione anche sulla difesa dell’occupazione” . E’ quanto dichiara il capogruppo di Fratelli d’Italia-Alleanza nazionale Fabio Rampelli.
