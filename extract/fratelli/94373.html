Rifiuti, Cetrone: NO alla politica delle discariche, SI a un ciclo virtuoso di smaltimento

L’emergenza rifiuti non si risolve secondo i metodi sbrigativi proposti da Clini e Sottile, ovvero creando nuove discariche in luoghi sensibili dal punto di vista ambientale oppure nelle altre province del Lazio. Da rappresentante del territorio pontino, sono assolutamente contraria alla dislocazione di tonnellate di rifiuti a Latina e dintorni.
  
Da consigliere regionale, che parla a nome di tutti i cittadini del Lazio, rinnovo la battaglia di Fratelli d’Italia per l’introduzione di un ciclo virtuoso di rifiuti, dove venga privilegiata la raccolta differenziata e il riutilizzo degli scarti come materia prima, dove si limitino gli imballaggi preferendo i materiali biodegradabili, si reintroduca il vuoto a rendere e si arrivi alla progressiva riduzione delle portate delle discariche sul territorio. Altre soluzioni, non ne accetteremo.
 
E’ quanto dichiara il consigliere regionale di ‘Fratelli d’Italia-Centrodestra nazionale’, Gina Cetrone.
