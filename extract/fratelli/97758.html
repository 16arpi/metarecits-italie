Ucraina, Meloni: Italia ritiri il proprio sostegno

…ALLE SANZIONI CONTRO LA RUSSIA. «L’Italia ritiri immediatamente il proprio sostegno alle sanzioni contro la Russia. Fratelli d’Italia-Alleanza nazionale si è molto impegnato su questo tema fuori e dentro le Istituzioni:

abbiamo incontrato gli imprenditori, particolarmente quelli del settore agricolo, e abbiamo presentato una mozione parlamentare. Vedremo come voteranno i colleghi quando arriverà in Aula. Siamo sconcertati dalla leggerezza con la quale il Governo italiano sembra affrontare la questione dei nostri rapporti economici e geopolitici con la Russia e delle ripercussioni che le sanzioni verso la Russia, e le conseguenti contro sanzioni russe, possono avere per l’economia italiana».
Lo ha detto alla Camera il presidente di Fratelli d’Italia-Alleanza nazionale, Giorgia Meloni, durante l’informativa urgente del ministro Guidi sulle sanzioni contro la Russia, che proprio FdI-An aveva richiesto.
«Chiediamo che l’Italia si faccia promotrice di una proposta politica alla crisi con la Federazione Russa e sulla crisi ucraina. E speriamo che una volta tanto si possano difendere i nostri interessi, invece di fare i servi sciocchi di interessi altrui», ha aggiunto Meloni.
