Atreju, Silvestroni: Provincia di Roma pronta a cogliere la sfida per un centrodestra unito e vincente

“Un’ottima notizia quella della ritrovata unità del centrodestra che presenterà candidati condivisi in tutte le prossime tornate elettorali amministrative. È la conferma di quello che abbiamo sempre sostenuto “il centro destra è vincente in Italia” Ora che la via è stata tracciata è ora di iniziare a lavorare seriamente alle amministrative del 2019 per restituire a tanti territori un buon governo che tuteli prima di tutto i loro interessi: sicurezza, legalità, valorizzazione delle specificità locali e accesso alle case popolari e ai nidi  prima agli italiani per davvero. La provincia di Roma è pronta! Tra i comuni al voto nella prossima primavera abbiamo Civitavecchia, Nettuno e Ciampino dove si comincerà a gettare le basi per  questa nuova sfida proprio a partire da oggi nell’incontro di apertura di Atreju”, lo ha dichiarato in una nota stampa il deputato e segretario della Federazione della provincia di Roma di Fratelli d’Italia, Marco Silvestroni.
