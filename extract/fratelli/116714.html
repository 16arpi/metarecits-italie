Dl fisco, Osnato: Bene rinvio sanzioni per seggiolini salva bebè, ora avanti con circolari attuative

“Siamo soddisfatti dell’approvazione dell’emendamento che ha assorbito le richieste di Fratelli d’Italia con le quali chiedevamo di rinviare l’entrata in vigore delle multe al 6 marzo 2020 per chi non si adegua alle nuove norme sull’installazione dei seggiolini salva bebè a bordo delle autovetture. La Legge Meloni è una legge di civiltà importante, che consentirà di salvare la vita di bambini accidentalmente abbandonati in auto.
Siamo contenti che siano arrivati tutti sulle nostre posizioni ed ora attendiamo le circolari attuative che non sono ancora state emanate e che dovranno spiegare alle famiglie come fare a beneficiare del contributo per l’installazione del dispositivo”.
È quanto ha dichiarato il deputato e capogruppo di Fratelli d’Italia in commissione Finanze, Marco Osnato. 
