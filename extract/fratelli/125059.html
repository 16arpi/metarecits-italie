Covid, Lollobrigida: geolocalizzazione proposta irricevibile degna dei peggiori regimi


“La proposta avanzata questa mattina dal professor Crisanti di geolocalizzare attraverso un codice QR chi entra nei luoghi pubblici è semplicemente irricevibile. Dopo il colossale fallimento del tracciamento dei contagi con l’inutile App Immuni, c’è chi oggi vorrebbe addirittura il pieno controllo sul ritorno alla normalità degli italiani calpestando, anzi abolendo per usare il termine utilizzato dallo stesso Crisanti, il sacrosanto diritto alla privacy. Un’idea folle e pericolosa, degna dei peggiori regimi. Ci auguriamo non trovi riscontro nell’azione del Governo Draghi”.
 
Lo dichiara il capogruppo di Fratelli d’Italia alla Camera, Francesco Lollobrigida.
