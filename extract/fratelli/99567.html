Missioni, La Russa: FdI vota a favore. Legge non perfetta ma positiva&#8230;

…IMPALCATURA, APPELLO A GOVERNO: MARO’ DIVENTI PRIORITA’. “Pur non considerandola perfetta Fratelli d’Italia voterà a favore perché considera positiva l’impalcatura di questa legge. Con questa legge infatti, la Camera avrà più voce in capitolo e i gruppi parlamentari e i deputati avranno più responsabilità”.
Così Ignazio La Russa, intervenendo in aula sulla legge quadro che disciplina la partecipazione dell’Italia alle missioni internazionali.
“Da tempo – ha aggiunto La Russa – chiediamo che la partecipazione italiana alle missioni internazionali venga subordinata alla definizione della vicenda dei due marò, da tre anni nelle fauci del sistema giudiziario indiano. Una vicenda che continua ad essere trattata da un punto di vista diplomatico-giudiziario e senza mai internazionalizzarla”.
“Rinnovo infine il mio appello al governo – ha concluso La Russa – affinché cominci a considerare prioritaria la vicenda di Salvatore Girone e Massimiliano Latorre. E’ un anno che parlate dell’arbitrato ma ancora non lo avete fatto”.
