Primavalle, Pellegrino: Con Lollo M5s tocca fondo moralità

“Esistono Vittime che muoiono più volte e famiglie che non vedranno più luce nei loro cuori perché l’ingiustizia bussa sempre alla porta di casa. Si può essere Vittime una prima volta, quando si muore in un incendio appiccato nella lotte per cieco odio politico.
Poi, una seconda, quando il tuo carnefice evita il carcere fuggendo all’estero; e una terza, quando grazie ad una lunga latitanza la pena viene prescritta. Infine, un’ultima volta, quando il tuo assassino diventa consulente di politica estera per il giornale di un movimento politico che dice di mettere al centro “la Persona”.
Con la nomina di Achille Lollo il Movimento 5 Stelle ha toccato uno dei più bassi fondi di moralità.
Beppe Grillo dovrebbe provare solo tanta, tanta vergogna.
Alla famiglia Mattei va tutta la nostra solidarietà, il nostro affetto e la nostra vicinanza”.
Queste le dichiarazioni di Cinzia Pellegrino, Coordinatore Nazionale del Dipartimento Tutela Vittime di FdI-AN, sulla vicenda di Achille Lollo, autore e reo confesso della strage di Primavalle, e oggi collaboratore del giornale lantidiplomatico diretto dallo staff di Alessandro Di Battista.
