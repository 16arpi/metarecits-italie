Napoli, Nonno: Vittoria approvazione emendamento che obbliga giunta comunale a sospendere lettere di acquisizione case

“L’Ordine del Giorno approvato oggi in Consiglio Comunale con il quale abbiamo “obbligato” il comune a sospendere le lettere di acquisizione degli appartamenti inviate in questi mesi a centinaia di cittadini e contestualmente ad escludere da queste lettere coloro che hanno pagato l’oblazione dei vari condoni rappresenta per noi una vittoria ed un primo passo per restituire serenità e certezza di futuro a tante famiglie che di fatto sono proprietarie degli immobili che il comune vorrebbe acquisire a proprio patrimonio”, è quanto dichiarato in una nota da Marco Nonno, Consigliere Comunale di Napoli di Fratelli d’Italia – An.
“Oggi abbiamo fatto approvare in consiglio un emendamento in tal senso all’odg che riguardava immobili che il comune dichiarava a se acquisiti”, continua Nonno.
“Per noi questo odg così come approvato rappresenta una vittoria perché mette un punto fermo su quella che dovrà essere la delibera che tra qualche giorno la Giunta porterà in consiglio. Non potranno, ora, non tenere conto di quanto approvato dall’aula”, ha concluso il Consigliere Comunale di Fdi – An.
SCARICA EMENDAMENTO
