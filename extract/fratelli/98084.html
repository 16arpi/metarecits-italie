Inviaci le tue proposte per il tour di Giorgia Meloni

Nel corso dell’ultima Assemblea nazionale di FdI-An che si è svolta ad Atreju, Giorgia Meloni si è messa  a disposizione dei cittadini, dei militanti e dei simpatizzanti del movimento per partecipare a iniziative in tutta Italia, per creare un filo conduttore mensile che fosse in grado di accendere i riflettori su problematiche legate al territorio ma con respiro nazionale.

Giorgia Meloni ha avviato un tour che ha toccato varie tappe: dalla grande manifestazione del 18 ottobre contro Mare Nostrum a Reggio Calabria al pellegrinaggio sul Monte Senario a Firenze, per chiedere a Renzi di rispettare la promessa di pagare tutti i debiti della Pubblica Amministrazione entro il 21 settembre, fino alla visita all’ospedale di Comacchio per denunciare gli sprechi in una Regione governata dal centrosinistra come l’Emilia-Romagna e al blitz nelle case popolari di Milano. E poi Napoli con la “staffetta per la legalità e la sicurezza”, per chiedere le dimissioni del sindaco De Magistris e protestare contro le fallimentari politiche della sinistra nel capoluogo campano, la promozione dei nostri prodotti tipici e delle nostre eccellenze dalle Marche alla Basilicata, fino al sostegno della vertenza degli operi delle acciaierei di Terni.
La strada è quella giusta. Ma serve l’aiuto di tutti. Per questo FdI-An mette a disposizione uno strumento utile e facile da utilizzare, con il quale poter inviare proposte e consigli per continuare – insieme – questo viaggio.
Per farlo, basta cliccare qui: https://docs.google.com/forms/d/1LcnrIRw1LmaVOQI_kKd2ndOy0kHQ9AfCJIUgdiPuRaw/viewform
