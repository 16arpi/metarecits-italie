Turismo: Ok iniziativa presidenti regioni e assessori su ordinanza tamponi

Bene l’iniziativa dei presidenti di Marche e Abruzzo, Francesco Acquaroli e Marco Marsilio, e degli assessori regionali di Fratelli d’Italia, che hanno chiesto al governo di ritirare l’inconcepibile ordinanza che prevede i tamponi anche per vaccinati per l’ingresso nella nostra Nazione. Giusto sollecitare l’esecutivo a prevedere immediati indennizzi, per tutta la durata dello stato di emergenza, alle imprese turistiche già gravemente in difficoltà a causa della pandemia e delle assurde chiusure per decreto. Sarebbe doveroso, inoltre, da parte del governo e dei ministeri competenti, convocare le associazioni di categoria prima che si perdano altri posti di lavoro e chiudano ulteriori aziende che non potranno programmare la nuova stagione turistica a causa dell’inadeguatezza del ministro Speranza”. 
Lo dichiara il deputato e capogruppo Fdi in Commissione X, Riccardo Zucconi, e il responsabile nazionale dipartimento Turismo di Fdi, Gianluca Caramanna. 
