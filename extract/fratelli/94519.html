Cirielli: cresce numero amministratori che sposano progetto FdI

Edmondo Cirielli ha partecipato questa mattina alla conferenza stampa ad Olevano sul Tusciano, nel corso della quale il primo cittadino Adriano Ciancio e il consigliere comunale Gerardina Prosapio, hanno ufficializzato la loro adesione al movimento fondato da Giorgia Meloni, Guido Crosetto e Ignazio La Russa.  “Cresce il numero di amministratori che sposano il nuovo progetto politico di “Fratelli d’ Italia” in provincia di Salerno – ha spiegato Cirielli -. Il nostro obiettivo è dar vita ad un partito composto da persone radicate sul territorio, amministratori e cittadini, pronti ad impegnarsi nell’ ambito di un progetto di centrodestra. La nostra sfida è ripartire dai territori, per affrontare i problemi reali della gente”.
Alla conferenza stampa hanno partecipato, tra gli altri, il presidente del Consiglio provinciale, Fernando Zara, e Marcello Feola, candidato al Senato con “Fratelli d’ Italia – Centrodestra nazionale”.
