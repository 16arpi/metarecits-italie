No vax, Rampelli: Ci risiamo con i cattivi maestri. La solidarietà di FdI-An ai deputati aggrediti

“Totale solidarietà del gruppo di Fratelli d’Italia e mia personale ai deputati del Pd Elisa Mariano, Ludovico Vico e Salvatore Capone aggrediti da alcuni manifestanti No Vax davanti alla Camera dei deputati. Quello che sconcerta è il fatto che si tratti di persone che trasformano una battaglia di cittadinanza attiva in violenza. Del resto, quando si soffia sull’antipolitica e sul discredito delle istituzioni, come fa quotidianamente il Movimento 5 Stelle, i risultati sono purtroppo questi. La storia dei cattivi maestri si ripete”.   È quanto dichiara il capogruppo di Fratelli d’Italia-Alleanza nazionale Fabio Rampelli.
