Copasir, Ferro: presidente Senato e Camera raccolgano appello costituzionalisti

“I presidenti di Senato e Camera raccolgano l’appello lanciato oggi da una quarantina di costituzionalisti affinché la presidenza del Copasir venga assegnata all’opposizione così come previsto dalla legge. L’attuale composizione dell’organo di controllo, con un presidente a guida leghista e appartenente alla maggioranza di governo crea un vulnus grave alla democrazia. E’ urgente porre rimedio: non si tratta di reclamare una poltrona ma di tutelare le minoranze e la dialettica parlamentare”.

Lo dichiara Wanda Ferro, vicecapogruppo di Fratelli d’Italia alla Camera dei deputati.
