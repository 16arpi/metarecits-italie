Centrodestra, domani a Roma l&#8217;inaugurazione di Atreju 2017, alle 17 dibattito con Meloni, Salvini e Toti

Prende il via domani, venerdì 22 settembre 2017, alle Officine Farneto di Roma (Via Monti della Farnesina 77, Foro Italico) la nuova edizione di ATREJU, la storica manifestazione della destra italiana organizzata dal leader di Fratelli d’Italia Giorgia Melonie giunta quest’anno al suo 20esimo anno di vita. “È tempo di patrioti”: questo il titolo e tema centrale della kermesse in programma fino a domenica 24 settembre.
Il simbolico taglio del nastro e l’inaugurazione sono previsti alle ore 16.
Il primo appuntamento è alle ore 17: la padrona di casa e presidente di Fratelli d’Italia,Giorgia Meloni, accoglierà nel dibattito “Rigenerare. Un’Alleanza di patrioti per il governo dell’Italia” il segretario della Lega Nord, Matteo Salvini; il presidente della Regione Liguria, Giovanni Toti; il presidente di IDEA Gaetano Quagliariello; il presidente dei senatori di Forza Italia, Paolo Romani; il presidente di Noi Repubblicani-Popolo Sovrano, Daniela Santanchè; il presidente di Direzione Italia, Raffaele Fitto; la senatrice del Partito Popolare Italiano, Anna Cinzia Bonfrisco; il presidente di Energie per l’Italia, Stefano Parisi. Il dibattito è moderato dal direttore di ‘Libero’, Pietro Senaldi.
A seguire, alle ore 19, il direttore de “Il Tempo” Gian Marco Chiocci intervisterà il candidato presidente della Regione Siciliana, Nello Musumeci.
#Atreju17 programma
 
