Ong, Meloni: Da Saviano indegna strumentalizzazione lotta alla mafia

“È indegno il modo con il quale Saviano strumentalizza la lotta alla mafia per motivare qualunque suo intervento. Lui dovrebbe essere il primo a pretendere chiarezza sui rapporti opachi tra Ong, alcuni generosi “filantropi” miliardari, i trafficanti di esseri umani e gli enormi interessi della criminalità organizzata sul business dell’accoglienza. Ma Saviano fa l’esatto contrario e, quando è a corto di argomenti, usa puntualmente la mafia come arma ideologica per zittire chi non la pensa come lui. Ma per fortuna gli italiani hanno aperto gli occhi e ai sermoni di Saviano non credono più”.
Lo scrive su Facebook il presidente di Fratelli d’Italia Giorgia Meloni.
