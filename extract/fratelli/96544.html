Il 1 marzo mobilitazione per raccontare bocciatura proposta FdI su pensioni

Sabato 1 marzo Fratelli d’Italia organizzerà su tutto il territorio nazionale una campagna di mobilitazione per informare i cittadini sulla bocciatura della proposta di legge per revocare le pensioni d’oro. Nel giorno in cui gli italiani andranno a ritirare le pensioni, davanti agli uffici postali saranno allestiti banchetti informativi, animati da volontari di FdI-An che distribuiranno volantini e racconteranno la vera storia della proposta di legge contro le pensioni d’oro firmata da Fratelli d’Italia e rifiutata alla Camera dei deputati dal Partito Democratico, da Sel, da Forza Italia e dal Nuovo Centrodestra.  
«La mobilitazione  nasce dalla fortissima indignazione per la presa di posizione dei partiti di maggioranza che, con il supporto di Sel e Forza Italia, hanno votato contro e bocciato un provvedimento che voleva ristabilire un principio di giustizia, equità sociale e riequilibrio intergenerazionale. È una vergogna che in Italia ci sia qualcuno che prenda pensioni da 30, 40, 90 mila euro al mese che non sono frutto di contributi versati a fronte di milioni di italiani che non arrivano a fine mese. Non si tratta di qualunquismo o demagogia: vogliamo dare voce a quel malcontento popolare determinato dal profondo sbigottimento davanti alla squallida difesa di privilegi ingiusti condotta da partiti di sinistra. Partiti che invece dovrebbero stare dall’altra parte della barricata e difendere i pensionati che prendono 500 euro al mese e quelle generazioni che una pensione decente non la prenderanno mai».
È quanto ha detto il presidente dei deputati di Fratelli d’Italia-Alleanza nazionale, Giorgia Meloni.
SCARICA PDF LA CIRCOLARE N° 17 del 2014 
SCARICA JPG IL FRONTE DEL VOLANTINO “CONTRO LE PENSIONI D’ORO PER AUMENTARE QUELLE SOCIALI”.
SCARICA JPG IL RETRO DEL VOLANTINO “CONTRO LE PENSIONI D’ORO PER AUMENTARE QUELLE SOCIALI”.
