Sea Watch, Meloni: Sconcerto se capitano rimesso in libertà, almeno possiamo smantellare la nave?

“Ha violato i nostri confini e decine di nostre leggi, ha favorito l’immigrazione clandestina e speronato una motovedetta della Guardia di Finanza dopo che le era stato negato lo sbarco sia dall’Italia che dall’Europa: subito libera. Ma quale Nazione seria permetterebbe mai che costei venga rimessa in libertà dopo tutto questo? Sono veramente sconcertata. P.S. Capitano ed equipaggio liberi, possiamo almeno smantellare la Sea Watch o ce la dobbiamo ritrovare qui tra qualche giorno carica di clandestini?”.
Lo scrive su Facebook il presidente di Fratelli d’Italia, Giorgia Meloni, commentando la notizia della possibile scarcerazione del capitano della Sea Watch, Carola Rackete, come riportato da alcuni organi di stampa.
