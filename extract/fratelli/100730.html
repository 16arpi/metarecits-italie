Messina, Pappalardo: Emergenza gravissima

Sull’emergenza idrica che, da giorni, sta attanagliando Messina interviene Sandro Pappalardo, coordinatore di Fratelli d’Italia per la Sicilia Orientale.
“I messinesi vivono un’emergenza drammatica – attacca Pappalardo – mentre il presidente della Regione Rosario Crocetta si trova a Tunisi personificando Ponzio Pilato. E’ intollerabile che la terza città siciliana viva disagi da paese del Terzo Mondo con rischi igienico sanitari altissimi”.
“Da anni ormai a Messina – aggiunge Sandro Pappalardo – si ripete lo stesso copione a causa delle frane che interessano la condotta. Il governo Crocetta è stato ancora una volta inerte: il buonsenso consiglierebbe al presidente della Regione e al sindaco di Messina Renato Accorinti le dimissioni immediate per manifesta incapacità”.
Messina, 29 ottobre 2015
