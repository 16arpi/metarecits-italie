Marò, La Russa: Riconoscere loro colpevolezza per farli tornare? Proposta&#8230;

…CHE MI INDIGNA. “Mi indigna profondamente l’ipotesi, avanzata da due autorevoli parlamentari di Fi e Pd, che prevede che il governo italiano riconosca la colpevolezza…

…di Massimiliano Latorre e Salvatore Girone al fine di ottenere da New Delhi una predisposizione favorevole al loro rientro in Italia per essere processati. Non si tratta solo di una questione di principio, di dignita’ nazionale, di costituzionale salvaguardia della presunzione di innocenza. Aver formulato una simile ipotesi, che curiosamente combacia con le anticipazioni fornite dalla stampa indiana su proposte riservatamente avanzate dal governo Renzi, compromette seriamente quei primi risultati che si stavano ottenendo con la mozione adottata dal Parlamento Europeo. La mozione sollecitava l’Alto Rapresentante a una linea ferma con l’India e sottolineava la grave e inaccettabile violazione dei Diritti Umani da parte dell’India. L’improvvida proposta dei due parlamentari fornisce invece a Delhi la triste immagine di un Parlamento dove attecchiscono propensioni colpevoliste verso i nostri due militari, che invece, da tre anni sono trattenuti in un Paese che non ha fornito alcun neppur minimo indizio di prova”.
Lo dichiara Ignazio La Russa, deputato di Fratelli d’Italia-Alleanza Nazionale.
