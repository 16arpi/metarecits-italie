Ue, Meloni a Madrid per convention Nazionale Vox

Il presidente di Fratelli d’Italia e dei Conservatori europei (ECR Party), Giorgia Meloni, sarà domani, sabato 9 ottobre, e domenica 10 ottobre, a Madrid per partecipare a “VIVA 21. La Spagna in piedi”, grande evento nazionale organizzato dal partito spagnolo VOX presieduto da Santiago Abascal. Meloni sarà accompagnata da una delegazione di FdI composta dal co-presidente del gruppo ECR nel Parlamento Europeo, Raffaele Fitto, e dall’eurodeputato Vincenzo Sofo. L’intervento del presidente di FdI è previsto per domenica 9 ottobre alle ore 12.  L’appuntamento si colloca nel solco della sempre più stretta collaborazione tra Fratelli d’Italia e VOX nell’ambito della famiglia dei Conservatori europei: una partnership politica e culturale si pone tra gli obiettivi di rafforzare il gruppo ECR a livello internazionale, difendere la sovranità dei popoli e le radici dell’Europa, valorizzare le identità delle Nazioni e rinsaldare l’alleanza tra Stati mediterranei.
