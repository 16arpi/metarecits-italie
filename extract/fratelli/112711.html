Copyright, Mollicone: Bene tutela autori ed editori, ma sia garantita libertà espressione

“L’accordo trovato in sede europea che rende le norme sul diritto d’autore idonee per l’era digitale andava fatto . Se questo accordo  andrà a tutelare le diverse categorie coinvolte, garantendo loro una giusta remunerazione e difendendole dalla minaccia sempre più ingombrante dei giganti del web sarà positivo. La tutela di autori ed editori era doverosa. Ora però, si dovrà vigilare affinché venga garantita anche la libertà d’espressione e venga scongiurato il pericolo di una censura preventiva e indiretta che potrebbe ridurre il pluralismo e l’indipendenza del pensiero”.
Lo dichiara Federico Mollicone deputato di Fratelli d’Italia e capogruppo FDI in commissione Cultura.
