FdI-An Trentino presenta il mensile &#8220;La Spada di Damocle&#8221;

Fratelli d’Italia-Alleanza Nazionale Trentino ​ha presentato il primo numero de “La Spada di Damocle”, un progetto nato dalla volontà di creare un momento di approfondimento e di analisi in un compendio di articoli e rubriche di politica e società. Presente, oltre al presidente provinciale Marika Poletti, Guerrino Soini, coordinatore dell’iniziativa e responsabile provinciale del Dipartimento Famiglia e difesa della Vita.




“La Spada di Damocle, ad uscita mensile, è disponibile in formato cartaceo presso le nostre sedi od a domicilio facendone richiesta o, più comodamente, via e-mail per i tesserati del Partito e per tutti gli iscritti al servizio newsletter del Partito in Trentino.” afferma Guerrino Soini.

“Gli argomenti trattati sono una miscellanea dei temi più sensibili, incastonati da una serie di appuntamenti fissi. La rubrica letteraria, già presente nel primo numero, verrà affiancata da quella storica con il mese di settembre. Spazio viene investito anche per la promozione di corsi e laboratori applicativi organizzati dal Partito o da associazioni con valori affini, come per esempio il progetto “Femmine si nasce” curato da una nostra giovane dirigente.” dichiara Marika Poletti.

“La Spada di Damocle raccoglierà anche analisi dei massimi esponenti della destra trentina, aspetto che non poteva che partire dalla firma di Cristano de Eccher.”

“Lo scopo? Riorganizzare il pensiero prima e l’azione poi verso una nuova stella polare, quella della buona amministrazione, ma anche se non soprattutto cercare di non perdere la capacità di ribellarci alle nefandezze ed alle ingiustizie. Il principale nemico dei tempi moderni è l’assuefazione, quella forza che ti fa credere, quasi per consuetudine, che va-tutto-bene, che se la scuola, la televisione e la politica ti dicono che è giusto insegnare ad un bambino che può nascere e crescere con due o più transessuali vorrà dire che hanno ragione loro.

L’uomo sano sa cogliere istintivamente la follia in cui ci troviamo a dover vivere. Non servono grandi ragionamenti, spiegazioni ed operazioni di esegesi: sa dove collocarsi. Non dobbiamo perdere l’occasione di continuare ad investire sul nostro popolo.”

Trento, 1 settembre 2015



