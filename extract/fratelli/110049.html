Tav, FdI: Toninelli nel magico mondo della decrescita felice

«Oggi il ministro Toninelli, in 45 minuti di intervento in commissione Trasporti, non ha mai citato la parola TAV. Nessun cenno poi, sulle altre grandi opere infrastrutturali, né sul futuro del nostro sistema portuale. Come se persone e merci possano spostarsi solo in auto o bici elettrica, come nel magico mondo grillino della decrescita felice. Fratelli d’Italia chiede ancora una volta al governo di sbloccare le opere strategiche, senza cedere alle minoranze ideologizzate e violente e senza infarcire gli organi ministeriali di professori No-TAV».
È quanto dichiarano in una nota congiunta i deputati di Fratelli d’Italia e componenti della Commissione Trasporti Carlo Fidanza e Mauro Rotelli, a margine dell’audizione del ministro Toninelli in commissione.
