Maro&#8217;, La Russa: priorità governo si tramuta in una riunione al mese

“Per bocca dell’inviato speciale del governo Staffan De Mistura, audito oggi davanti alle commissioni riunite Esteri e Difesa, apprendiamo che ‘ogni mese c’è una riunione del governo per fare il punto sulla strategia della pressione internazionale e l’aspetto giudiziario’ che riguarda i due marò. La priorità che l’esecutivo Letta da’ a questa assurda vicenda, che vede due nostri militari trattenuti da oltre 20 mesi in India, si tramuta in una sola riunione al mese.
  
Visto ‘l’enorme’ interesse dei membri dell’esecutivo e visti i pessimi risultati fin qui ottenuti c’è da domandarsi dove si riuniscano: forse 5 minuti al bar davanti ad un buon aperitivo? E al commissario straordinario che ribadisce che ‘l’India vuole chiudere in fretta la vicenda’  devo ricordare quante volte Nuova Delhi in questi mesi ha rinviato le udienze e gli interrogatori? Anche oggi quindi il governo Letta continua nella politica dei ‘tanti annunci e zerofatti’.
Lo dichiara Ignazio La Russa, presidente di Fratelli d’Italia. 
Roma, 13 novembre 2013
