Ue-PNRR, Fitto: presentata interrogazione a Commissione, preoccupazione per ritardo spesa PNRR, occorre rivalutare obiettivi e cronoprogrammi

“I dati della spesa dell’Italia riguardanti il PNRR per il periodo 2021 lasciano molti dubbi e preoccupazioni.
Da un lato infatti Il Ministro dell’Economia Franco nel corso delle audizioni alla Camera e al Senato tenute lo scorso 23 febbraio, ha affermato che solo 5,1 mld dei 13,7 previsti nel 2021 sono stati spesi. D’altro lato occorre tenere conto che queste spese riguardano in particolare progetti già precedentemente previsti da programmi di spesa nazionale. Progetti che oggi a causa dei rincari energetici e delle materie prime rischiano di non essere più eseguibili. 
Per questo ho presentato un’interrogazione alla Commissione per chiedere quali azioni intende adottare per accelerare la capacità di spesa da parte dell’Italia”. 
Così in una nota il copresidente del gruppo Ecr- FdI al Parlamento europeo Raffaele Fitto.
