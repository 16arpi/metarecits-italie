Coronavirus, Rampelli: Mettere in quarantena tutti coloro che dalla Cina tornano in Italia

“La notizia del contagio da Coronavirus di altre due persone residenti a Castiglione D’Adda conferma che tutti coloro che tornano dalla Cina devono essere sottoposti ad accurati controlli sanitari, caso analogo della Regione Toscana dove 2500 cinesi sono rientrati dopo aver festeggiato il loro capodanno. Vicenda sulla quale ho presentato un’interrogazione parlamentare al Ministro per far luce sui provvedimenti intrapresi dal governatore Rossi. E’ necessario mantenere alto il livello di attenzione con maggiori interventi di vigilanza e messa in quarantena – come affermato anche dall’immunologo prof. Burioni – di tutti coloro che tornano in Italia dalla Cina o che comunque provengono dalle aree del focolaio”.
E’ quanto dichiara in una nota Fabio Rampelli, vicepresidente della Camera e deputato di Fdi. 
