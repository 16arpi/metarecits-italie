Sicurezza, Cirielli: Minniti “ruba” i voti dei salernitani e non risolve emergenza criminalità Subito interrogazione parlamentare

“Dal ministro dell’Interno Marco Minniti i cittadini salernitani attendevano azioni concrete contro la criminalità e non una semplice passerella elettorale per “fregare” qualche voto a elettori in buona fede, garantendosi così l’elezione in Parlamento”: è quanto dichiara in una nota, Edmondo Cirielli, deputato di Fratelli di Italia e presidente della direzione nazionale del partito.
“L’escalation di furti a Cava dè Tirreni, riportata oggi dagli organi di stampa, conferma come il territorio della provincia salernitana sia ormai in mano a bande di criminali che terrorizzano famiglie e cittadini” – spiega Cirielli.
“La questione sicurezza a Salerno e provincia è un’emergenza nazionale” conclude il deputato di Fdi annunciando un’interrogazione parlamentare “per sollecitare interventi immediati e risolutivi da parte dello Stato volti a tutelare la sicurezza delle popolazioni locali”
