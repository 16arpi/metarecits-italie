Rifiuti Roma, Donzelli: Maiale simbolo di degrado e illegalità

“Sembra di vivere in una fiction comica ma purtroppo è la realtà di Roma: il suo sindaco Virginia Raggi dovrebbe a maggior ragione preoccuparsi se il maiale che gira indisturbato nella capitale è di proprietà della famiglia Casamonica. L’animale è il simbolo del livello di degrado e di illegalità che si è raggiunto a Roma a causa dell’incompetenza della giunta a 5 Stelle. Non solo le immagini e i video pubblicati da Giorgia Meloni e da Fratelli d’Italia erano vere, nonostante i ‘grillini’ avessero insinuato il contrario, ma al problema dei rifiuti si aggiunge ancora una volta l’evidenza che i clan nella capitale fanno quello che vogliono indisturbati ed impuniti”. E’ quanto afferma il capogruppo di Fratelli d’Italia in Consiglio regionale della Toscana Giovanni Donzelli.
