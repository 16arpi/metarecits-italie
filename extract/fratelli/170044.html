Regioni: auguri Aurigemma, figura giusta per dialogo istituzionale

“L’elezione del Presidente del Consiglio regionale del Lazio, Antonello Aurigemma, alla guida della Conferenza delle Assemblee legislative regionali Italiane, è il gusto riconoscimento alla qualità e alla competenza della sua azione amministrativa. Al presidente Aurigemma vanno i miei complimenti e gli auguri di buon lavoro, certo che sia la figura giusta per rappresentare al meglio il ruolo fondamentale di collaborazione, dialogo e coordinamento istituzionale tra i vari organi legislativi regionali”. E’ quanto dichiara il copresidente del gruppo ECR al Parlamento europeo, Nicola Procaccini di Fratelli d’Italia.
“La sua elezione è motivo di grande orgoglio per la Regione Lazio e rafforza il prestigio a livello nazionale. Il suo impegno è fonte di ispirazione per tutti noi e siamo certi che affronterà questa nuova sfida con la stessa determinazione e dedizione dimostrate fino ad oggi. Continuiamo a guardare avanti con fiducia e ottimismo, sapendo di poter contare sul suo prezioso contributo”, aggiunge il deputato di Fratelli d’Italia Luca Sbardella. 
“Questo prestigioso incarico rappresenta un meritato riconoscimento del suo impegno e della sua dedizione nel guidare l’assise regionale, rafforzando il prestigio della Regione Lazio. Siamo certi che saprà affrontare con eccellenza anche il ruolo di coordinatore della conferenza, confermando ulteriormente l’importanza delle assemblee legislative nelle decisioni più cruciali per i nostri territori”, conclude il deputato di Fratelli d’Italia Antonio Giordano.
