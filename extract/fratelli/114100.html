Scuola, Iannone: Impronte digitali nella scuola non ha senso

“Piena solidarietà al personale della scuola che oggi ha deciso di manifestare contro la regionalizzazione dell’istruzione pubblica, per la stabilizzazione dei precari e contro la norma che impone attraverso le impronte digitali, di rilevare la presenza a scuola dei dirigenti“. È quanto afferma in una nota il senatore di Fratelli d’Italia Antonio Iannone.
“A breve in senato discuteremo il decreto Concretezza e a tal proposito ho presentato, insieme ai colleghi Isabella Rauti e Stefano Bertacco, un emendamento per escludere il personale della scuola, compresi i presidi, dal riconoscimento biometrico. Adottare i sistemi biometrici per verificare la presenza sul posto di lavoro, nella scuola, non ha alcun senso”. Conclude il senatore Iannone.
