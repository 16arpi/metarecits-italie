Canili, Meloni: Aiutiamo chi adotta, basta cooperative che lucrano sui nostri amici a 4 zampe

«Vorremmo fare una grande campagna di adozione  per i cani che cercano famiglia. Attualmente il comune di Roma spende 400 euro al mese per tenere un cane nei canili, ci piacerebbe invece spenderne 100 da dare però ad ogni famiglia che decide di adottare uno di questi animali straordinari. Crediamo che possa essere più risolutiva e intelligente questa soluzione, piuttosto che continuare a spendere tanti soldi per tenere i cani nei canili che devono tornare ad essere dei luoghi di cura immediata e di transizione verso le famiglie con bandi trasparenti perché non ci siano più cooperative che evidentemente scelgono di mangiare anche sui cani abbandonati».  
 
Lo ha detto il presidente di Fratelli d’Italia e candidato sindaco a Roma, Giorgia Meloni, incontrando i proprietari di cani nell’area attrezzata del parco d’Aguzzano.


https://www.facebook.com/giorgiameloni.paginaufficiale/videos/10154171962987645/

