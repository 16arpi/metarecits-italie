Difesa, Salvatore Sasso Deidda: Arma dei Carabinieri presidio fondamentale dello Stato contro lo spopolamento e sicurezza per le comunità &#8211; Visita ad Asuni e Ruinas 

Proseguono le visite del capogruppo di Fratelli d’Italia in Commissione Difesa, Salvatore Deidda, alle Caserme dell’Arma dei Carabinieri nell’interno dell’Isola, per conoscere e ringraziare chi rappresenta un presidio fondamentale per queste comunità locali. Questa mattina è stato il turno delle caserme di Asuni e Ruinas, centri della Marmilla.
“I Carabinieri sono un presidio di sicurezza fondamentale e rappresentano un pilastro dello Stato contro lo spopolamento. Mentre altre amministrazioni fuggono, i Carabinieri restano e possono essere il simbolo di una possibile inversione di tendenza per queste Comunità locali”, dichiara il Deputato di Fdi.
Accompagnato dal Comandante della Compagnia, il Capitano Gioviale, dai rappresentanti delle Amministrazioni Comunali di Asuni e Ruinas, il Deputato ha sottolineato il buono stato delle Strutture e dei mezzi e lo spirito degli uomini e delle donne in divisa.

