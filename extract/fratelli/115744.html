Seggiolini salva bebè, Meloni: Consideriamo parole De Micheli su firma decreto attuativo una promessa solenne, basta tragedie e superficialità

“Oggi alla Camera il ministro De Micheli, rispondendo a una interrogazione di Fratelli d’Italia, ha garantito che – una volta acquisito il parere del Consiglio di Stato, previsto per domani – procederà immediatamente alla firma del decreto attuativo della legge Meloni sui seggiolini salva-bebè. Consideriamo le parole del nuovo titolare del dicastero dei Trasporti una promessa solenne del Governo di fronte al Parlamento e a tutti gli italiani: questa legge deve entrare subito in vigore e nessun ritardo è più tollerabile. Vigileremo con costanza che questa promessa del nuovo Governo venga mantenuta. Basta tragedie, basta superficialità”.
Lo dichiara il presidente di Fratelli d’Italia, Giorgia Meloni.
