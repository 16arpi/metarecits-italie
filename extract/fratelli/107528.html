Elezioni, Meloni: Campagna elettorale FdI su veri problemi degli italiani mentre altri parlano del sesso degli angeli

“Con Fratelli d’Italia stiamo facendo una campagna elettorale cercando di parlare di questioni sentite e dei problemi della gente. Abbiamo trattato la vicenda della sicurezza, molto sentita in questo tempo e in una Regione come le Marche che ha visto anche i fatti di Macerata. Abbiamo incontrato le delegazioni dei pescatori per parlare di economia reale, di difesa del prodotto italiano, di difesa dei nostri interessi anche rispetto alle norme dell’Unione Europea; siamo stati ad Ancona di fronte alla Banca d’Italia per parlare dello scandalo di banca Marche, dei risparmiatori truffati e di come rivedere complessivamente un sistema bancario che privatizza gli utili e socializza le perdite. Speriamo che questo paghi in una campagna elettorale nella quale invece tutti amano parlare del sesso degli angeli e di questioni che non centrano molto con i bisogni quotidiani delle persone”.
Lo ha detto a Pesaro, a margine della conferenza stampa sulla sicurezza e l’immigrazione, il presidente di fratelli d’Italia e candidato premier Giorgia Meloni.
