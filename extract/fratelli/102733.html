Migranti. Capalbio, Donzelli: Toscana organizzi esame di bon ton e marxismo per selezionarli

“I radical chic sinistroidi con la villa a Capalbio si ribellano perché non vogliono i profughi. Propongo alla democratica, accogliente e progressista Regione Toscana di organizzare subito un esame di bon ton, erre moscia e marxismo per selezionare i clandestini sostenibili per Capalbio. Quelli inadeguati dovranno continuare a essere accolti a forza dalla plebe nel resto di Italia. Compagni del PD, siete ridicoli!”. Così Giovanni Donzelli, capogruppo in Regione Toscana e coordinatore dell’esecutivo nazionale di Fratelli d’Italia su Facebook commenta con ironia la notizia delle proteste a Capalbio per la decisione della Prefettura di destinare 50 migranti in una struttura al centro della località turistica frequentata da numerosi VIP schierati a sinistra.
