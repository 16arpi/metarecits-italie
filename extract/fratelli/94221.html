Elezioni: La Russa, noi più credibili e affidabili di chiunque

“I nostri obiettivi politici sono far rinascere il centrodestra fermandoci a delle certezze: mai con la sinistra, mai piu’ un Monti bis. E quando lo diciamo noi siamo piu’ affidabili di qualunque altro e a noi si puo’ credere’. Lo ha affermato Ignazio La Russa, fondatore del movimento ‘Fratelli d’Italia – Centrodestra nazionale’, incontrando i giornalisti a Catania. “Dobbiamo provare a battere, stando distinti e separati dal Popolo delle Liberta’, la sinistra. Ricordo che nel 1994 la sinistra diceva che aveva una gioiosa macchina da guerra ed era sicura di vincere. Ando’ a sbattere contro un muro e perse. Io voglio che questo avvenga anche stavolta, ecco perch’, sia pure autonomi e liberi, noi staremo in coalizione con tutto il centrodestra’.
  
 
