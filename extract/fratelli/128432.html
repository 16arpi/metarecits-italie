Ucraina, Meloni: da FdI mozione in Parlamento per difendere interessi nazionali, ci auguriamo sia contributo per arrivare a risoluzione comune

«Sostenere ogni sforzo per mettere fine all’aggressione della Russia ai danni di Kiev e ripristinare sovranità e integrità territoriale dell’Ucraina, istituzione in sede di Consiglio UE di  un fondo temporaneo per compensare le Nazioni europee che saranno maggiormente penalizzate dalle sanzioni alla Russia, concessione dello status di rifugiati ai cittadini ucraini: queste le tre proposte principali della mozione che Fratelli d’Italia presenterà in Parlamento per difendere gli interessi nazionali italiani. Mettiamo questo documento a disposizione di tutte le forze politiche e ci auguriamo possa essere un contributo utile per arrivare ad una risoluzione comune. Crediamo che il Parlamento debba essere centrale nella gestione della crisi e che spetti alle Camere esprimere un indirizzo chiaro nei confronti dell’Esecutivo. Da opposizione patriottica FdI è pronta a dare il suo contributo».Lo dichiara il presidente di Fratelli d’Italia, Giorgia Meloni.
