Genzano, Silvestroni: Interrogazione a ministro Salvini su chiusura commissariato

“Gravissima la scelta di accorpare il Commissariato di Genzano a quello di Albano, sguarnendo di fatto il territorio di un presidio  fondamentale a difesa dell’area dei Castelli Romani che, secondo l’Osservatorio per la Sicurezza e la Legalità della Regione Lazio, risulta essere fortemente esposto alle organizzazioni criminali di stampo mafioso. Per queste ragioni ho ritenuto di interrogare il Ministro Salvini sull’opportunità di questa decisione che andrebbe a minare la sicurezza e la quiete pubblica dei cittadini. Le soluzioni alternative ci sono. Come proposto anche dal Consigliere Comunale di Fdi di Genzano, Fabio Papalia, il Comune potrebbe cedere l’immobile adibito a uffici giudiziari, oggi non in uso, al Ministero dell’interno e al Commissariato di Polizia.Urge intervenire subito per garantire la sicurezza sul territorio”, lo dichiara il deputato di Fratelli d’Italia, On. Marco SILVESTRONI.
