Napoli, Passariello (FdI): Assoluzione Bassolino non ne cancella gravi responsabilità politiche

“La sentenza di assoluzione di Bassolino ne conclude l’iter giudiziario ma di fatto non ne cancella le gravi responsabilità politiche. Quella che oggi è Terra dei Fuochi è anche il risultato delle scelte politiche sbagliate in tema di ambiente e ciclo dei rifiuti fatte dall’allora Governatore della Regione Campania, oltre che della inspiegabile miopia di quella amministrazione”.
  
 
È quanto dichiara Luciano Passariello, capogruppo di Fratelli d’Italia in Regione Campania.
“Oggi possiamo sostenere con forza che questa amministrazione ha avviato, in tema di ambiente, un percorso di discontinuità e rottura rispetto a quelle precedenti, attraverso il buon Governo del Presidente Caldoro ed alle iniziative legislative dell’Assessore Giovanni Romano, grazie al quale ci stiamo liberando delle zavorre lasciate a noi in eredità dalla passata amministrazione e siamo oggi in grado di programmare il futuro prossimo”, aggiunge Passariello.
Roma, 6 novembre 2013
