Elezioni. Trancassini: Colosimo denuncia marcio affari PD, paura Sensi fondata

“Per Sensi i problemi non sono ‘la truffa delle mascherine’, i concorsi truccati promossi per dirigenti e amministratori, gli arresti di autorevolissimi esponenti del Pd, le dimissioni dell’ex Capogabinetto di Zingaretti e di Gualtieri. Il problema è la Presidente della Commissione Trasparenza della Regione Lazio, votata anche dal centrosinistra, che si candida in Parlamento. Se la paura del collega è che Chiara Colosimo agirà con la stessa passione, competenza e onestà anche a livello nazionale, denunciando quanto accade di marcio in politica, gli posso confermare fin da ora che è fondata. Esprimo la mia solidarietà e rispetto per la grande maggioranza degli elettori Pd, i cui voti spesso vengono sfruttati per azioni di cui la magistratura si sta occupando”. 
 
Lo dichiara in una nota Paolo Trancassini deputato e coordinatore Regione Lazio di Fratelli d’Italia.
