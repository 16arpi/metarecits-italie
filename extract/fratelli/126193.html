Covid, Meloni: dopo misura discriminatoria del Green Pass, minaccia di nuove chiusure, continua regime di terrore della sinistra

“La campagna di vaccinazione sta andando bene: tantissimi italiani hanno effettuato prima e seconda dose e i numeri dimostrano la grande responsabilità dei cittadini. Ciononostante, questo regime di terrore voluto dalla sinistra di governo deve continuare e così, dopo la misura discriminatoria del green pass, si passa alla minaccia di nuove chiusure. Gli italiani stanno facendo il loro dovere e la continua mortificazione che stanno subendo ormai da inizio pandemia deve finire, soprattutto perchè i risultati, nonostante si siano seguite le regole (coprifuoco, lockdown, dad) non stanno dando i risultati aspettati. Il governo pensi ad impegnarsi per intensificare il trasporto pubblico e investire nelle cure domiciliari”.
Lo scrive su Facebook il presidente di Fratelli d’Italia Giorgia Meloni.
 

