Lavori camera, Corsaro: No a inversione ordine del giorno, il parlamento trasformato in votificio

“Il Parlamento non è un votificio, ma il luogo dove i rappresentanti del popolo, qualunque sia stato il modo nel quale sono stati eletti, hanno la possibilità di discutere, valutare, trovare sintesi sui temi sui quali è investita l’aula parlamentare”. È quanto ha dichiarato il deputato di Fratelli d’Italia-Alleanza nazionale Massimo Corsarointervenendo in aula contro l’inversione dell’ordine del giorno proposto dal deputato Ettore Rosato del Pd, delegato d’aula.
  
 
“È davvero curioso, al limite della vergogna, sentire il deputato Rosato del Pd lamentarsi di un regolamento cinico e baro che consente alla Camera di utilizzare il proprio tempo per esaminare le proposte di legge. Di quel regolamento si è servita la maggioranza per approvare ben altri provvedimenti. Il Parlamento è il luogo dove si ‘parla’ appunto – ha concluso Corsaro- e non un votificio”.
Roma, 26 marzo 2014
