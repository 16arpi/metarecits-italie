Meloni: Nella regione Marche corso per operatore socio-sanitario&#8230;

 …PRESSO LA SEDE DEL PD! INTERROGAZIONE DI TUTTO IL GRUPPO A RENZI. “Alla vigilia delle elezioni europee la Regione Marche patrocina a Fossombrone, in provincia di Pesaro, un corso di formazione di personale socio-sanitario guarda caso organizzato in una sede del Pd”.
  
È quanto denuncia il capogruppo di Fratelli d’Italia-Alleanza nazionale Giorgia Meloni in un’interrogazione al presidente del Consiglio Matteo Renzi al quale chiede “se non sia in contrasto con lo spirito istituzionale che dovrebbe animare l’operato di una Regione”.
Il fatto: la Regione Marche ha patrocinato lo svolgimento del corso gestito dall’associazione FCS lavoro,-Ente Gestore di emanazione datoriale accreditato dalla Regione Marche, la cui selezione inizia proprio oggi il 22 di maggio, due giorni prima delle elezioni europee.
Il luogo: il bando riporta che la selezione si terrà “in piazza dell’Unità del Mercato presso la sede del Partito democratico di Fossombrone dalle 8,30 alle 13,30”.
“Ora – si chiede Meloni- è possibile ipotizzare che la Regione Marche stia facendo campagna elettorale illudendo disoccupati e usarli come cavie per i suoi cinici scopi elettorali? A dimostrazione della fattiva partecipazione della Regione, le informazioni relative al trattamento dei dati personali. Al punto 5 si specifica che i nomi dei partecipanti appartengono alla Regione Marche e al servizio di formazione professionale. Insomma, i disoccupati che andranno al quel corso si ritroveranno schedati da FSC, forse tesserati dal Pd, e chissà anche assunti dalla Regione Marche”.
“Questi –ha concluso Meloni- sono gli strumenti che utilizzano gli amichetti di Renzi pur di vincere le elezioni europee: un uso volgare e strumentale delle risorse pubbliche che passa addirittura sopra la dignità di tanti giovani disoccupati”.
Seguono:
– interrogazione
– bando della selezione (in allegato)
– link al bando
Il sito di FSC http://www.formazionesociale.org/ è al momento fuori uso.
 
INTERROGAZIONE A RISPOSTA SCRITTA
 
MELONI,CORSARO. RAMPELLI, CIRIELLI, LA RUSSA, MAIETTA, NASTRI, TAGLIALATELA, TOTARO. Al Presidente del Consiglio dei Ministri. Per sapere – premesso che:
la Regione Marche ha patrocinato un corso di formazione per operatore socio sanitario;
il corso è organizzato e gestito dall’associazione FSC-Lavoro-Ente Gestore di emanazione datoriale accreditato dalla Regione Marche;
le domande per la partecipazione al corso di formazione potevano essere presentate entro il 15 maggio 2014;
come risulta dal bando per le selezioni i candidati dovranno presentarsi, pena l’esclusione dal corso, in data 22 maggio 2014 preso la sede del Partito democratico di Fossombrone;
considerato che in data 25 maggio 2014 si svolgerà una consultazione elettorale su base nazionale per il rinnovo del Parlamento europeo tale convocazione da adito a ritenere che si configuri una pressione di tipo elettorale propagandistico in favore del citato partito -:
se non sia in contrasto con lo spirito istituzionale che dovrebbe animare l’operato di una Regione far svolgere le selezioni per un corso di formazione da essa patrocinato presso una sede di partito, peraltro appena tre giorni prima di una consultazione elettorale.
MELONI, CORSARO
http://corsi-formazione.vivastreet.it/corsi-formazione+fossombrone/corso-oss—operatore-socio-sanitario-con-stage/96926971
LOCALITA’
Marche Pesaro Urbino e provincia Fossombrone
Tipo di annuncio   Privati offro
Descrizione
FINALITÀ DEL CORSO E FIGURA FORMATA L’OSS è l’operatore che svolge attività indirizzata a: · soddisfare i bisogni primari della persona, in un contesto sia sociale che sanitario dove favorire il benessere e l’autonomia dell’utente. I contesti considerati per lo svolgimento delle attività sono: · servizi di tipo socio-assistenziale e socio-sanitario, residenziali e semiresidenziali (ambiti ospedalieri o domiciliari dell’utente); · in collaborazione con altri operatori, di uguale o diverso profilo professionale sanitario o sociale, con criteri multidisciplinari. Le funzioni per lo svolgimento delle attività sono: A) di assistenza diretta ad aiuto domestico alberghiero; B) intervento igienico sanitario e di carattere sociale; C) supporto gestionale, organizzativo e formativo. Il corso prevede il rilascio dell’attestato di Qualifica di “Operatore Socio Sanitario” (cod. reg. TE10.31 valido ai sensi dell’art. 14 della Legge 845/1978 e della D.G.R. 666/2008 e s.m.i. previo superamento delle prove di valutazione finali). DESTINATARI E REQUISITI n. 30 disoccupati/inoccupati/occupati con: -compimento del diciassettesimo anno di età alla data di iscrizione del corso; -possesso del diploma di scuola dell’obbligo o assolvimento dell’obbligo scolastico (per i cittadini extracomunitari dichiarazione di valore dei titoli di studio conseguito all’estero). Per i cittadini stranieri in possesso di regolare permesso di soggiorno è previsto l’accertamento della conoscenza della lingua italiana, mediante appositi test. DURATA E MODALITA’ DI SVOLGIMENTO 1.010 ore di formazione (550 di didattica tradizionale, 450 di Stage in strutture sia sociali che sanitarie del territorio e 10 di Esame). È previsto il riconoscimento dei crediti formativi ai sensi della D.G.R. 666 del 20/05/2008.  – PERIODO di svolgimento del corso: da luglio 2014 ad aprile 2015 (salvo variazioni). – Articolazione ORARIO settimanale: dal lunedì al venerdì di 5 ore/die in orario di mattino (i.e. 08,30 – 13,30 salvo variazioni). – SEDE di svolgimento del corso: Il corso sarà realizzato presso sede del PD di Fossombrone (PU) in Piazza del Mercato. PRESENTAZIONE DELLE DOMANDE La domanda di iscrizione dovrà essere inoltrata entro e non oltre giovedì 15/05/2014: – di persona presso la sede di Fossombrone (PU) in Via dell’Unità n. 1 – tramite raccomandata A/R presso ASSOCIAZIONE F.C.S. in Via Gallodoro 66/ter, 60035, Jesi (AN) Per la presentazione della domanda dovranno essere utilizzati gli appositi moduli disponibili presso la sede dell’Associazione F.C.S. o scaricabili dal sito g. Le domande presentate dopo la data di scadenza o incomplete della documentazione richiesta non saranno ritenute valide. SELEZIONI È automaticamente convocata la selezione che si svolgerà in data: giovedì 22/05/2014 dalle ore 08,30 alle ore 13,30 presso la sede del PD (Partito Democratico) di Fossombrone (PU) in Piazza del Mercato (angolo Via Passione). Saranno esclusi coloro i quali non si presenteranno alla selezione sopra convocata o non muniti di un valido documento di identità. COSTO Il costo del corso è di € 2.000,00 ed è pagabile in un’unica soluzione o a rate.
 Ulteriori informazioni possono essere richieste direttamente all’Ente Gestore: Associazione F.C.S. – Fossombrone (PU) – Via dell’Unità n. 1 – Tel. 0721-18.65.025 – Cell. 327-014.73.67 –
