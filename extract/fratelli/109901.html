Roghi tossici, Silvestroni: Primi passi verso la bonifica di La Barbuta

“Dopo il mio interessamento sui roghi tossici del campo rom la Barbuta di Ciampino, ho avuto un proficuo colloquio con il Vice Prefetto di Roma che ci fa ben sperare. Sembrerebbe infatti sia stata raggiunta un’intesa tra il Comune di Roma, la Prefettura e la Regione Lazio per lo stanziamento di circa 1 milione di euro per la bonifica del sito e la messa in sicurezza dell’intera area. Una prima risposta che va nella giusta direzione, ma che urge di essere tradotta in azione concreta: i residenti di Ciampino e di tutto l’hinterland circostante non possono più aspettare!” così il deputato di Fratelli d’italia, Marco Silvestroni, dopo il colloquio con il Vice Prefetto di Roma sulla grave situazione dei roghi tossici a La Barbuta.
