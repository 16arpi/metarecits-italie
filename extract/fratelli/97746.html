Immigrazione, Giorgia Meloni: Basta mare nostrum, 18 ottobre FdI-An&#8230;

…SCENDE IN PIAZZA A REGGIO CALABRIA. «Il prossimo 18 ottobre, giorno in cui ricorre il primo anniversario dell’avvio di “mare nostrum”, Fratelli d’Italia – Alleanza Nazionale sarà in piazza a Reggio Calabria per dire basta a questa operazione simbolo del fallimento di Governo e Unione Europea sulle politiche migratorie.

Basta mare nostrum: è la richiesta che lanceremo da una delle città e delle regioni che più pagano sulla loro pelle le conseguenze di una gestione scellerata e demenziale dei flussi di clandestini e richiedenti asilo. Da Reggio Calabria partirà un simbolico abbraccio tricolore rivolto alla Sicilia, lasciata sola a fronteggiare gli sbarchi e a tutti quei comuni, da nord a sud dell’Italia, abbandonati di fronte all’emergenza umanitaria, sanitaria e di sicurezza».
È quando dichiara il presidente nazionale di Fratelli d’Italia-Alleanza nazionale, Giorgia Meloni.
