La Russa: noi trasaprenti e leali. Berlusconi se ne ricordi

Anche oggi Berlusconi ha invitato gli elettori a non votare i ‘piccoli’ partiti senza precisare quello che invece ci dice in privato e cioè che si riferisce ai ‘piccoli’ partiti fuori dalle due grandi coalizioni e non a chi, come Fratelli d’Italia, pur distinto e diverso dal Pdl,  somma i propri voti a tutto lo schieramento di centrodestra per battere insieme la sinistra e Monti”. Lo dichiara Ignazio La Russa, fondatore del movimento Fratelli d’ Italia. “Dire il contrario- conclude La Russa- sarebbe un inganno per chi non conosce bene le legge. Berlusconi è stato indicato, come prescrive la legge elettorale, anche da noi capo di tutta la coalizione. Sarebbe bene lo ricordasse con la stessa trasparenza e leale chiarezza che noi abbiamo riservato, nel bene e nel male a tutte le sue vicende politiche.
