Editoria: governo Meloni conferma attenzione per emittenti locali

“L’intervento del ministro Urso riguardo il settore radiotelevisivo è stato pronto e tempestivo. A lui va il mio plauso per come ha gestito la situazione, accogliendo un emendamento di Fratelli d’Italia al decreto-legge 30 giugno 2025, n. 95 destinato a ripristinare le risorse assegnate al Mimit a questo importante comparto, a cui si destina l’erogazione di un contributo da 16,5 milioni di euro. Con il governo Meloni nessuno resta indietro”. Lo dichiara il senatore di Fratelli d’Italia, Salvo Pogliese.
“Unitamente a ulteriori 2,5 milioni di euro recuperati mediante il disaccantonamento di fondi relativi a esercizi precedenti, consentiranno di compensare integralmente la riduzione della quota spettante al Dicastero del ‘Fondo per il pluralismo e l’innovazione digitale dell’informazione e dell’editoria’. Il governo Meloni dimostra ancora una volta tutta la sua attenzione nei confronti delle emittenti locali, spina dorsale del sistema informativo italiano”, aggiunge il senatore di Fratelli d’Italia, Paolo Marcheschi.
