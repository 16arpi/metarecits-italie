Referendum, Meloni: Renzi come il pazzo della barzelletta, va sparato sulla sua strada ma contromano


“Sul referendum Renzi va sparato sulla sua strada, ma contromano come il pazzo della famosa barzelletta. Conoscete la storiella? Un uomo in macchina sente alla radio: “attenzione un veicolo in contromano sull’autostrada”. E lui: “uno? Saranno almeno 2000 in contromano”.
Fa ridere perché lo squilibrato, anche davanti all’evidenza, resta convinto di essere nel giusto e che sono gli altri a sbagliare. La riforma costituzionale di Renzi, Boschi e Giorgio Napolitano è un pastrocchio, non semplifica il funzionamento dello Stato e riduce la sovranità popolare. Lo dicono tutti: la sinistra, i grillini, il centro destra e la destra. Sono contro perfino famosi esponenti politici e culturali del PD. Semplicemente perché questa riforma costituzionale è scritta male e peggiora il funzionamento dello Stato italiano. A novembre gli italiani lo diranno chiaramente con il loro NO al referendum e Renzi dovrà andarsene a casa, a prescindere da cosa pensa e spera lui”.
Lo scrive su Facebook il presidente di Fratelli d’Italia, Giorgia Meloni.
