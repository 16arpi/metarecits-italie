Centrodestra, Meloni: Chi pensa a quarto Governo non eletto non può essere nostro alleato

«Quello che il centrodestra deve fare è essere coerente nell’essere alternativo a Renzi. Questa campagna referendaria è un banco di prova. Lo dico per dire che chiunque pensa che se Renzi perde il referendum può rimanere in sella, fa prima a fare direttamente la campagna elettorale per il sì ed è inutile che la faccia per il no. Chiunque pensa che quando Renzi perde il referendum si può il giorno dopo andare a fare il quarto governo di fila non scelto dagli elettori, sappia che con noi non può avere più alleanze».
Lo ha detto il presidente di Fratelli d’Italia, Giorgia Meloni, intervenendo alla trasmissione “Sunday Tabloid” su Rai 2.
