Fca, Montaruli: Parlamentari torinesi facciano squadra per non perdere sede

Diciamo no a trasferimento quartier generale da Torino a Parigi
 
“Tutti i parlamentari torinesi chiedano a FCA di non spostare la sede del quartier generale da Torino a Parigi. Sarebbe l’ennesimo schiaffo alla nostra città, un simbolo indelebile della progressiva desertificazione del nostro territorio. Torino ha bisogno di più imprese e più lavoro, di essere attrattiva, di sorreggere l’indotto, di reinventare il proprio settore produttivo. Questo trasferimento sarebbe l’ennesimo scippo in una città che ha bisogno di attrarre. Se è una fusione e non un’annessione non capiamo perché andare a Parigi e non rimanere a Torino. Anche l’Italia ed il Piemonte hanno bisogno di garanzie: se non le chiede il Governo dobbiamo essere noi parlamentari torinesi che conosciamo i danni di questa richiesta francese a muoverci per dar voce al nostro territorio”.
Lo dichiara Augusta Montaruli, deputato di Fratelli d’Italia.
