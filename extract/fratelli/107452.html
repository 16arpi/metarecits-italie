Macerata, Rampelli: Orlando, cosa si fa per distrarre dalle inadempienze del Governo

“Informiamo il ministro (ancora per poco) Orlando di consultarsi con il suo collega dell’Interno Minniti dal quale apprenderà che in Italia non ci sono stati ancora attacchi terroristici. Per precisa responsabilità omissiva del governo abbiamo avuto decine di migliaia di arrivi di migranti centinaia dei quali hanno usato l’Italia come base di partenza per organizzare attentati in giro per l’Europa. Attribuire al pazzo di Macerata volontà terroristiche significa spostare l’attenzione degli italiani su fake news per nascondere le vere emergenze: l’invasione incontrollata di migranti che restano in Italia senza titolo liberi di delinquere, e come a Macerata uccidere una giovane donna e fare scempio del cadavere. Paragonare poi Traini a  Bin Laden…lasciamo proprio stare, significa fare solo terrorismo psicologico”.
