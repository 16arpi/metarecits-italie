Cannella: Monti impara lezioni peggiori politicanti, e non si dimette

«Mario Monti scende in politica e, da bravo scolaretto, ha subito imparato la lezione dei peggiori politicanti del passato. Come Cirino Pomicino che parla di riduzione del debito pubblico o di taglio degli sprechi, oggi il Professore annuncia la riduzione del carico fiscale mentre entrano in vigore una giungla di nuove tasse, salta la prevista diminuzione dell’Irpef promessa dal governo nella legge di stabilità e l’Iva è destinata a crescere di un punto percentuale. In tutto ciò, come sottolineato anche dal settimanale inglese ‘The Economist’, non rinuncia al ruolo di senatore a vita».
È quanto dichiara il deputato di ‘Fratelli d’Italia – Centrodestra nazionale’, Pietro Cannella.
