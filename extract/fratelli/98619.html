Ucraina, Meloni: Esclusione Mogherini da colloqui sancisce inutilità&#8230;

…ALTO RAPPRESENTANTE E SCARSO PESO INTERNAZIONALE GOVERNO RENZI. «È penosa l’esclusione di Federica Mogherini dai colloqui sulla crisi ucraina…

…in programma oggi a Kiev e domani a Mosca. Angela Merkel e Francois Hollande rappresenteranno la voce dell’Europa con Poroshenko e Putin sancendo la totale inutilità dell’Alto Rappresentante per la politica estera della Ue e lo scarsissimo peso internazionale di cui gode il Governo Renzi. Questa purtroppo è la naturale conseguenza della scelta fatta dalle nostre Istituzioni nel 2011 di abdicare alla propria sovranità nazionale e di affidare la guida dell’Italia a governi di camerieri al servizio delle cancellerie europee. Oltre al danno delle sanzioni nei confronti della Russia, che stanno mettendo in ginocchio molte nostre imprese, dobbiamo subire pure la beffa di essere esclusi dai tavoli che contano, con buon pace delle chiacchiere di Renzi sul presunto peso ritrovato dall’Italia grazie al suo Esecutivo».
È quanto dichiara il presidente di Fratelli d’Italia-Alleanza Nazionale, Giorgia Meloni.
