Riforme, Rampelli: Necessario stop Renzi vuole indebolire il futuro capo&#8230;

…DELLO STATO. “Se qualcuno pensa che Giorgio Napolitano oggi si sia dimesso sta prendendo un granchio. Non è accaduto, non è successo nulla.

Questo è ciò che pensa Renzi, che decide, con i partiti del patto del Nazareno, Pd e Fi, di proseguire le votazioni sulla riforma costituzionale non consentendo al futuro Capo dello Stato di sovraintendere alla modifica della parte seconda della Costituzione, che peraltro lo coinvolge. Ci viene il sospetto che non voglia affatto che il futuro Presidente della Repubblica sia indipendente, autorevole e di alto profilo, ma al contrario voglia un burattino nelle sue mani, nemmeno titolato a fare il garante della Costituzione mentre la si cambia”.
E’ quanto ha dichiarato il capogruppo di Fratelli d’Italia-Alleanza nazionale Fabio Rampelli intervenendo in aula sul prosieguo dell’esame del ddl riforme.
