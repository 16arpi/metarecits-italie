Comune, Ghera-Mennuni: Pronta mozione sfiducia Improta, è&#8230;

…FALLIMENTO POLITICHE MOBILITA’”. “Come Fdi-An denunciamo il totale fallimento sulle politiche della mobilità, due anni di incapacità e assenza di una visione complessiva sulla città, nessun potenziamento del trasposto pubblico locale e non c’è traccia di provvedimenti che incentivino concretamente la mobilità sostenibile. Il nuovo piano generale del traffico urbano fa acqua da tutte le parti, gli aumenti ingiustificati su Ztl e strisce blu sono stati bocciati sonoramente dal Tar, e tra le nefandezze di Improta c’è anche il taglio alle linee bus. Un caos generale senza dimenticare la folle scelta della chiusura alle due ruote nel Tridentino, ennesima pazzia targata sinistra e su cui il Campidoglio ha dovuto fare una netta retromarcia. Queste sono le ragioni per cui come Fdi-An chiediamo le dimissioni dell’assessore alla Mobilità Improta, abbiamo presentato quindi una mozione di sfiducia e chiediamo a tutte le forze dell’opposizione in Aula Giulio Cesare di firmare il nostro documento”.
E’ quanto dichiarano in una nota congiunta gli esponenti di Fdi-An, Fabrizio Ghera capogruppo in Campidoglio e Lavinia Mennuni consigliere capitolino.
