Centrodestra, Meloni: FdI auspica che incontro tra Lega e Fi sia risolutivo per superare incomprensioni tra Salvini e Berlusconi e su Rai, se così prossima settimana vertice di coalizione su regionali

“Fratelli d’Italia auspica che l’incontro di questa sera tra i vertici di Lega e Forza Italia sia risolutivo per superare le incomprensioni tra Salvini e Berlusconi e sciogliere definitivamente il nodo della presidenza Rai: l’Italia infatti ha bisogno di un servizio pubblico che lavori nel pieno delle sue potenzialità. Se questo si verificherà, come speriamo, già dalla prossima settimana sarà importante organizzare una riunione di coalizione per parlare insieme Delle prossime elezioni regionali”.
Lo dichiara in una nota il presidente di Fratelli d’Italia, Giorgia Meloni.
