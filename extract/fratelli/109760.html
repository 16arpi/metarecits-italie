Lavoro, Rampelli: Dl è rovistaggio nei vecchi sistemi della sinistra. Principio deve essere più assumi meno paghi

“Sul lavoro abbiamo avuto e avremo sempre un approccio realistico e collaborativo. Perché il lavoro è un diritto insopprimibile. Tuttavia non condividiamo sulla materia i contenuti del Decreto dignità a trazione grillina. I cittadini che hanno votato il centrodestra si aspettavano su economia e lavoro un approccio rivoluzionario e non una rivisitazione, o peggio, un’attività di rovistaggio nei vecchi schemi della sinistra. Serve invece un codice nuovo: più assumi/meno paghi, l’unico in grado di innescare il processo dello sviluppo e della crescita, l’unico valido per creare ricchezza e, quindi, occupazione e lavoro stabile” – così il vicepresidente della Camera Fabio Rampelli, intervenuto stamane al programma Coffee Break in onda su La7.
