Genova, Perissa (GN): Siamo tutti chiamati a dare il nostro contributo

«Con grande soddisfazione annuncio che Gioventù Nazionale ha proposto a tutti gli eletti nelle Istituzioni di FdI-An di devolvere il proprio gettone di presenza a favore dell’associazione “Non c’è fango che tenga” di Marassi.

Così facendo vogliamo aiutare concretamente la popolazione genovese colpita ancora una volta  da un’ alluvione figlia dell’imperizia di quell’Italia che si perde tra burocrazia e inettitudine.
Vogliamo sostenere quella gioventù migliore che, ancora una volta, si è messa in gioco e, armata di pala e buona volontà, sta in queste ore cercando di porre rimedio a questa ennesima calamità che ha colpito la nostra Nazione.
Auspichiamo si arrivi ad una celere e definitiva messa in sicurezza del Torrente Bisagno che periodicamente diventa portatore di morte e crediamo sia urgente avviare in tutt’Italia una seria mappatura di tutte le aree a rischio dissesto idrogeologico». E’ quanto dichiara Marco Perissa, presidente di Gioventù Nazionale (Movimento giovanile di Fdi-An).
