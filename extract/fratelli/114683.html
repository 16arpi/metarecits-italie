Università, FdI: Dopo 15 anni da nostra denuncia &#8220;il feudo&#8221; Baronie ancora da combattere

Montaruli e Donzelli annunciano interrogazione parlamentare 
“No alle baronie nei rettorati e basta con concorsi truccati che vedono premiare docenti per amicizia e non per merito rovinando così l’università italiana”. 
Lo dichiarano Augusta Montaruli e Giovanni Donzelli, deputati di Fratelli d’Italia.

“Quasi 15 anni fa non eravamo parlamentari ma scrivevamo insieme, anche a Massimo Di Santo, nostro esponente universitario,  il “Feudo” un documento inchiesta sulle baronie e sulle modalità scorrette e non trasparenti di accesso alla carriera universitaria di troppi docenti. Dopo tutto questo tempo l’indagine della Procura dimostra come il problema debba essere ancora combattuto e si debbano trovare nuovi metodi per l’avanzamento delle carriere dei professori fondate sulla trasparenza e le capacità. Non basta quanto annunciato dal MIUR. Vogliamo un controllo approfondito ateneo per ateneo, facoltà per facoltà perché’ esiste un malcostume diffuso inaccettabile è deleterio. Per questo presenteremo un’interrogazione con i colleghi della commissione cultura esigendo un intervento del Ministro senza guanti di velluto”.
