Agricoltura: 10 milioni per crescita settore biologico

“Il biologico è un elemento portante della strategia che vede la sostenibilità ambientale viaggiare in parallelo con quella legata alla produttività e alla necessità di mantenere l’equilibrio sociale. Le risorse disponibili per il finanziamento dei progetti ammontano a 10 milioni. Ogni proposta deve avere un budget compreso tra 200 mila e 400 mila euro”.
Così il ministro dell’Agricoltura, della Sovranità alimentare e delle Foreste, Francesco Lollobrigida, annunciando la pubblicazione dell’Avviso, sul portale del Masaf, che definisce le modalità di realizzazione degli interventi volti a favorire la promozione lo sviluppo dei Distretti biologici.
“Un plauso all’iniziativa del Masaf e del ministro Lollobrigida per la crescita del settore biologico italiano. Il biologico è fondamentale per la sostenibilità ambientale e di come questa può viaggiare in parallelo con la produttività e la necessità di mantenere l’equilibrio sociale. Questo progetto è, infatti, in linea con l’impegno preso fin dall’inizio dal ministro Lollobrigida con le produzioni enogastronomiche nazionali. La tutela e la salvaguardia del nostro patrimonio agricolo sono al centro dell’azione del governo Meloni, un settore volano per la nostra economia e per la promozione del made in Italy”, sottolinea il senatore di Fratelli d’Italia, Luca De Carlo, presidente della commissione Agricoltura di Palazzo Madama.
