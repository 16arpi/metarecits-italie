Bertolaso, Rampelli: Il quadro si semplifica, Berlusconi vuole consolidare Matteo Renzi

“Il quadro romano si semplifica, ora è chiaro l’obiettivo di Berlusconi: consolidare Matteo Renzi per ragioni che nulla hanno a che fare con la politica.
Ora ci sono in campo un solo candidato di centrodestra, Giorgia Meloni, e tre candidati di sinistra: Virginia Raggi, Roberto Giachetti e il ribattezzato Nazareno Marxini, già Alfio Marchini. Berlusconi, con questa rocambolesca decisione, ha seguito le anticipazioni pro Giachetti fatte da Bertolaso nei giorni scorsi ed è incredibile la similitudine di questa aggressione contro Giorgia Meloni con quanto decise Fini contro di lui anni fa. Ma sappiamo poi come finì.Ci appelliamo alla gente di Forza Italia affinché si aggreghi con l’unico candidato alternativo alla sinistra”. E’ quanto ha dichiarato il capogruppo di Fratelli d’Italia-Alleanza nazionale Fabio Rampelli.
