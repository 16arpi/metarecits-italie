Guidonia, Silvestroni &#8211; Pozzi: Interrogazione a Salvini su campi rom abusivi

“La situazione dei campi rom abusivi a Guidonia è diventata insostenibile per i residenti e del tutto fuori controllo. Il territorio è ormai preda della criminalità diffusa che va dagli atti osceni, alle discariche abusive, ai furti e al vandalismo fino ai roghi tossici. E’ ora di dire basta alle zone franche! E’ evidente che l’ordinanza emessa dal Sindaco lo scorso 2 novembre si è rivelata inefficace. Dall’amministrazione comunali ci attendiamo un maggior impegno nel garantire sicurezza dotandosi di strumenti più incisivi, come ad esempio sistemi integrati di videosorveglianza. Lo Stato non può rinunciare al controllo del territorio e all’applicazione delle leggi, ne va dell’incolumità e della salute pubblica. Per queste ragioni ci aspettiamo una risposta tempestiva del Ministro dell’Interno all’interrogazione depositata venerdì scorso nella quale è stata rappresentata la gravità della situazione e con la quale chiediamo di conoscere quali iniziative si intendano mettere in campo per contrastare le attività criminali provocate dalla presenza dei campi rom abusivi” lo hanno dichiarato in una nota congiunta Marco Silvestroni, deputato di Fratelli d’Italia e Mario Pozzi, portavoce cittadino per il partito della Meloni a Guidonia annunciando l’interrogazione a Salvini.
