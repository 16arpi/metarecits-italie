Pnrr: catastrofismo sinistra smentito da dati Ue

“Sull’attuazione del Pnrr e’ tempo che la sinistra italiana smetta di urlare il suo catastrofismo e si attenga con serietà ai dati reali. Periodicamente assistiamo agli infondati allarmismi da sinistra basati solo su auspici e invettive senza alcun fondamento reale, tanto da essere puntualmente smentiti dai report ufficiali dalla stessa Commissione Ue”.
Lo affermano l’europarlamentare di Fratelli d’Italia, Nicola Procaccini, Co-Presidente del gruppo dei Conservatori al Parlamento europeo, e il capo delegazione del partito a Bruxelles, Carlo Fidanza.
“E’ il solito atteggiamento antitaliano di chi, pur di cercare di coltivare il suo orticello politico, si prodiga in un quotidiano tiro al bersaglio sull’Italia. La sinistra se ne faccia una ragione: l’Italia è all’avanguardia nell’attuazione del Pnrr, grazie alla impostazione data da Raffaele Fitto e prosegue con il grande lavoro portato avanti dal ministro Foti”.
