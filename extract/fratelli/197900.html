Atreju: 50 mila presenze, numeri da record

50 mila presenze, 73 ore di dibattiti con 527 interventi, 415 volontari e oltre mille giornalisti accreditati da tutto il mondo. Sono le cifre dell’edizione 2024 di Atreju “La via italiana”, che ha chiuso oggi i battenti al Circo Massimo di Roma con l’intervento del Presidente del Consiglio Giorgia Meloni.
“Atreju 2024 ha fatto registrare numeri da record. – commenta il responsabile organizzazione, Giovanni Donzelli – Attualità, approfondimenti, moltissimi giovani e i tanti spazi di svago hanno reso grande l’edizione di quest’anno. Un ringraziamento particolare a tutti i volontari di Gioventù nazionale e Azione universitaria, allo staff di via della Scrofa, alle associazioni di volontariato che hanno animato il villaggio di Natale e alle tante persone che hanno lavorato per mesi all’organizzazione: senza di loro la festa non sarebbe mai esistita. Un’occasione per confrontarci e per far conoscere, oltre gli stereotipi costruiti dalla sinistra, il più grande partito di popolo italiano, che è Fratelli d’Italia. Famiglie, professionisti, operai, manager, liberi professionisti e pensionati. Tutti insieme – conclude Donzelli – per otto giorni senza steccati”.
