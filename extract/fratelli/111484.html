Israele, La Russa: Governo prenda posizione

“Io credo che molto spesso ci si dimentichi della condizione in cui vivono i cittadini israeliani, che tante volte il diritto alla difesa del popolo israeliano e dello stato di Israele viene sottaciuto, sottovalutato, e che soltanto quando avvengono fatti come questi ci si ricorda il buon diritto anche dei palestinesi di avere una patria” è quanto dichiarato in aula dal senatore di Fratelli d’Italia Ignazio La Russa.
“Non ha niente a che vedere con l’islamismo filo-islamico che è alla base di coloro che stanno lanciando i razzi contro il territorio di Israele – continua il senatore FdI – Io chiedo al Governo una parola forte, una parola chiara. A volte l’equidistanza ha una sua logica, in questo caso il silenzio sarebbe scandaloso. Mi appello quindi al Governo affinché prenda nettamente posizione a difesa del buon diritto, a difesa dell’esistenza di Israele e del suo popolo” conclude il vicepresidente del Senato.
