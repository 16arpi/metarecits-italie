Elezioni, Foti: gioco, partita, incontro per centrodestra alla faccia dell&#8217;effetto Schlein

“Gioco, partita, incontro. Ancora una netta affermazione del centrodestra che si impone in 5 dei 7 capoluoghi al ballottaggio di oggi. Il Partito Democratico riesce a spuntarla solo a Vicenza. Storica vittoria del centrodestra ad Ancona, strappata per la prima volta alla sinistra dopo 30 anni. Nelle elezioni siciliane autentico trionfo del candidato di Fratelli d’Italia Enrico Trantino che lascia indietro di oltre 30 punti il suo più diretto avversario. FdI e il centrodestra – a livello nazionale e nei territori – si confermano credibili e affidabili, alla faccia dell’effetto Schlein che a quanto pare sta condannando il Partito democratico a un precoce quanto inevitabile dissolvimento”.
Lo dichiara il capogruppo di Fratelli d’Italia alla Camera dei deputati, Tommaso Foti.
