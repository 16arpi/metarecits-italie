2 giugno, Meloni: Non parteciperò a parata, da FdI sostegno e rispetto per forze armate ma da Trenta gestione vergognosa difesa

«Quest’anno non parteciperò alla parata del 2 giugno: da italiana e da patriota non mancherò mai di sostenere le nostre Forze Armate ed esprimere l’orgoglio per il lavoro che fanno i nostri uomini e le nostre donne con le stellette, in Italia e all’estero, ma non è più possibile ignorare la vergognosa gestione della Difesa da parte del ministro Elisabetta Trenta. Non ultimo il tentativo di trasformare la tradizionale rivista su via dei Fori Imperiali in uno strumento di propaganda anti-militarista, ad uso e consumo della dialettica interna tra le forze di Governo. Per rispetto alle Forze Armate una delegazione di FdI sarà comunque presente alla parata e parteciperà alle iniziative sul territorio, ma i nostri militari meritano di essere rispettati, difesi e valorizzati, non umiliati e utilizzati per infimi scopi di partito».
Lo dichiara il presidente di Fratelli d’Italia, Giorgia Meloni.
