Museo egizio, Lollobrigida: Sinistra vittima di bufala, le purghe sono loro arma

“Nessuno ha mai detto di voler rimuovere nessuno. Le bufale costruite ad arte dalla sinistra ci lasciano senza parole. Le rimozioni forzate e l’occupazione delle poltrone le fanno quelli del Pd. L’unica purga che si è vista in questi giorni è quella di Pontedera dove il sindaco di sinistra ha violato i diritti costituzionalmente riconosciuti a Fratelli d’Italia, un partito che siede in Parlamento negando il libero diritto di fare campagna elettorale. La cosa scandalosa è che Matteo Renzi – segretario, candidato premier del Partito Democratico ed ex capo del governo – ha chiamato il direttore del Museo Egizio per esprimergli la sua solidarietà, mentre il brigadiere aggredito a Piacenza dai centri sociali e la mamma di Pamela ancora aspettano una sua telefonata.
Lo scrive in una nota Francesco Lollobrigida, responsabile nazionale Organizzazione di Fratelli d’Italia e candidato capolista nel collegio Camera Lazio 2.
