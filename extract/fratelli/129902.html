Fisco, Bignami: non saremo complici di disgrazia per l&#8217;Italia

“FdI non si renderà complice di una votazione che consegna una disgrazia all’Italia di domani e a cui cercheremo di porre rimedio andando al governo. La maggioranza e il governo con questa legge sulla delega fiscale hanno preferito perseguire l’ennesimo compromesso al ribasso. Per noi non è possibile mettere assieme idee di schieramenti politici che hanno una visione opposta del sistema fiscale. La sinistra ha un’idea del fisco come sistema redistributivo e punitivo del reddito che vuole togliere a chi più ha, per darlo a chi meno fa. Per Fratelli d’Italia bisogna premiare dando di più a chi fa di più, tutelando beni essenziali come la casa che è sacra perché acquistata con risparmi e con soldi già sottoposti a tassazione, e che non deve essere sottoposta a nuove tasse. Alternativi ad un esecutivo che si sta rivelando non il governo dei migliori, ma il peggiore dei governi possibili, Fratelli d’Italia vota contro questo provvedimento”.

Lo dichiara il deputato di Fratelli d’Italia e componente della commissione Finanze, Galeazzo Bignami. 
