Ungheria, Meloni: Conte ci dica come voterà sulle sanzioni, una supercazzola non si può fare

«Al Consiglio europeo Conte dovrà votare sulle sanzioni contro l’Ungheria. Fratelli d’Italia chiede di sapere se voterà si o no e se la posizione di Conte è quella della Lega che sostiene le politiche di Orban o quella del M5S che considera una vergogna europea la sua vittoria democratica in libere elezioni. Su questo tema una supercazzola non si può fare perché il voto per l’Italia sarà determinante».
Lo ha detto nell’Aula della Camera il presidente di Fratelli d’Italia, Giorgia Meloni, intervenendo nel dibattito sulle mozioni sulle sanzioni all’Ungheria. Il presidente di FdI ha aggiunto: «Con la sinistra non parlo perché la loro idea di libertà per gli ungheresi è rimasta a quella espressa da Giorgio Napolitano nel 1956».
