Lazio. Lollobrigida: Consulenze sindaco Rieti ennesimo scandalo regione guidata da Zingaretti

“Ancora un nuovo scandalo nella Regione Lazio ma la notizia delle consulenze, per un ammontare di 120mila euro, conferite dalla giunta Zingaretti al sindaco di Rieti Petrangeli non ci stupisce più. Il Pd, infatti, ha trasformato la ‘cosa pubblica’ in un poltronificio dove piazzare i compagni trombati alle elezioni. L’ennesima e inaudita vergogna di cui qualcuno ora dovrà rispondere. Vedremo se il segretario Letta, che oggi, come riportano alcuni quotidiani, sarà a Rieti per sostenere proprio il protagonista di questa squallida vicenda, riuscirà a pronunciare parole di condanna o se, invece, avallerà con il silenzio questo ulteriore e indecente caso di malapolitica”. 
Lo dichiara il capogruppo di Fratelli d’Italia alla Camera, Francesco Lollobrigida.
