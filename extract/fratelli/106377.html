Ostia, Meloni e Picca viaggiano con pendolari su &#8220;Roma-lido&#8221;. Municipio X non ha bisogno di autonomia ma di essere collegato con Roma

“Questa mattina abbiamo viaggiato insieme al nostro candidato alla presidenza del Municipio X Monica Picca con i pendolari della Roma-Lido, il ‘trenino’ che unisce Ostia alla Capitale e che secondo un rapporto di Legambiente è la peggiore ferrovia d’Italia. Ostia e il Municipio X non hanno bisogno di autonomia ma di essere collegati a Roma. Ma la Roma-Lido è un’infrastruttura che risale al periodo del Ventennio con vagoni vecchi anche di vent’anni che noi vorremmo trasformare in una metropolitana leggera, ovvero in un’infrastruttura moderna capace di dare risposte alle migliaia di pendolari che ogni giorno la frequentano”.
Lo ha detto il presidente di Fratelli d’Italia, Giorgia Meloni, in un video pubblicato su Facebook all’uscita della stazione Acilia della ferrovia Roma-Lido.
 
