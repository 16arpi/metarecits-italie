Fdi: Lavoriamo a soluzione unanime in Parlamento su Vertenza Latte e embargo Peste Suina. Visita Parlamentari ad azienda

Giornata intensa, in giro per il Marghine.

Dopo un breve saluto alla Stazione dei Carabinieri di Dualchi e un passaggio a Noragugume, ad Ottana, i deputati di Fratelli d’Italia Salvatore Deidda e Augusta Montaruli, nella sala del Consiglio Comunale di Ottana, hanno incontrato  una delegazione di allevatori e visita in un’azienda.

“Ci siamo confrontati sul problema del pagamento dei premi comunitari, sulla necessità dell’istituzione di un ente pagatore in Sardegna, sull’inadeguatezza del prezzo del latte e sull’ingiustizia dell’embargo imposto alle carni suine sarde” dichiarano i deputati di Fdi
“Abbiamo raccontato dei primi risultati ottenuti alla Camera, in particolare dell’iscrizione all’ordine del giorno della Commissione Agricoltura dell’audizione dei rappresentanti da noi indicati del comparto ovicaprino: finalmente, anche l’anello più debole della catena potrà raccontare direttamente i problemi del settore, rappresentando le soluzioni più idonee per la salvaguardia delle aziende” dichiara Salvatore Deidda durante la visita ad un’Azienda di Ottana

” Sia sul prezzo del latte che sulla fine dell’embargo delle carni suine ” contiamo di trovare una soluzione unanime con tutte le altre forze politiche per una rinascita di questi settori fondamentali per l’economia della nostra isola”

