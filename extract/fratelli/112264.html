Venezuela, Delmastro: Governo non mandi ambasciatore a giuramento Maduro

“Oggi il dittatore Maduro presterà giuramento per il suo secondo mandato a seguito di elezioni fortemente contestate dalla comunità internazionale. Il dittatore ha affamato il suo popolo ed è stato denunciato alla Corte penale internazionale per crimini contro l’umanità che coinvolgono anche la comunità italiana. Spero che il Governo italiano abbia dato precise disposizioni al nostro ambasciatore di non partecipare alla cerimonia di insediamento. Invito il Governo a sottoscrivere, come richiesto con mozione di Fratelli d’Italia, la segnalazione alla Corte internazionale per crimini contro l’umanità già presentata da altri Paesi, fra cui Canada, Argentina e Perù. La tutela dei diritti umani dei nostri connazionali viene prima di ogni considerazione di carattere economico”.
Lo dichiara Andrea Delmastro, deputato di Fratelli d’Italia e capogruppo FDI in commissione Esteri.
