Pontone, La Russa: Destra italiana lo saluta commossa

Fedele alle sue idee fu tra i primi dirigenti a sostenere svolta Fiuggi
“La destra italiana saluta commossa Franco Pontone. Con lui scompare un gentiluomo d’altri tempi, una figura storica della nostra area culturale e politica. Pur rimanendo sempre fedele al suo credo, fu tra i primi dirigenti meno giovani a sostenere la necessità di arrivare alla svolta di Alleanza Nazionale. Il suo percorso politico si è sempre contraddistinto per la forza delle sue idee e per l’amore della sua terra. Alla moglie Pia e ai figli Michele e Maria giungano le mie sentite e sincere condoglianze”.
Lo dichiara Ignazio La Russa, vicepresidente del Senato e senatore di Fratelli d’Italia.
