Maltempo, Meloni: Solidarietà e vicinanza a popolazione Acireale

«Vicinanza e piena solidarietà ai feriti e all’intera popolazione di Acireale, che ieri ha vissuto momenti drammatici causati da una violenta tromba d’aria che ha provocato ingenti danni ad abitazioni, attività commerciali e opere pubbliche ed artistiche.

Una città in ginocchio dopo questa catastrofe naturale che non può e non deve essere abbandonata a se stessa: ci sono famiglie che hanno perso tutto e che attendono il sostegno delle Istituzioni. Il Governo intervenga tempestivamente con misure adeguate che tengano conto del dramma vissuto dalla comunità cittadina».
È quanto dichiara il presidente di Fratelli d’Italia-Alleanza Nazionale, Giorgia Meloni.
