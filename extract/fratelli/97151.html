Uber: Fidanza, Renzi e Ue fuori dal mondo. Kroes si dimetta

”Le dichiarazioni di Renzi, che ha definito Uber un ”servizio straordinario’ e quelle del Commissario Ue all’Innovazione Kroes, che invita l’Italia a ”non cedere ai ricatti dei tassisti milanesi”, sono dichiarazioni fuori dal mondo!
  
Renzi e Kroes ricoprono due ruoli istituzionali di assoluta rilevanza, eppure inneggiano alla illegalita’, si’, perche’ le leggi italiane vietano Uber, tanto nella sua versione Ncc Uber Black, quanto in quella autisti low cost Uber Pop”. Lo afferma l’europarlamentare milanese Carlo Fidanza, capogruppo di Fratelli d’Italia-Alleanza Nazionale al Parlamento europeo.  ”Le dichiarazioni di Renzi contraddicono inoltre gli impegni, peraltro piuttosto vaghi, assunti dal ministro Lupi. Siamo curiosi di capire – aggiunge Fidanza – come, e con quali numeri, verranno garantiti i controlli promessi su Uber Black e come si porra’ fine alla conclamata illegalita’ di Uber Pop. Quanto alla Kroes si deve dimettere! E’ gravissimo che ancora una volta la Kroes ingerisca negli affari interni italiani schierandosi al fianco di chi viola le leggi italiane. Ancora piu’ grave e’ che la Kroes, olandese, difenda le attivita’ illegali di una multinazionale che ha la sua sede fiscale proprio in Olanda, che quindi intende sfruttare manodopera a basso costo in Italia per pagare le
tasse in Olanda”.  Roma, 22 maggio 2014
