Dl giustizia, Maschio: Da Bonafede forzatura irresponsabile, emendamento prescrizione è cavallo di Troia

“Quella del Ministro Bonafede sulla prescrizione è una forzatura irresponsabile che ha destabilizzato i lavori della commissione e la sua stessa maggioranza. Abbiamo lavorato per settimane ad un ddl su corruzione e trasparenza e ora, col cavallo di Troia di un emendamento fuori tema, si cerca di far votare una proposta di legge completamente diversa e mai discussa e approfondita. Per questo rivolgiamo un appello al Presidente Fico a rinviare la calendarizzazione prevista per il 12 – finché la maggioranza non avrà chiarito cosa vuol fare – non per ostruzionismo ma per riportare buonsenso nei lavori della Commissione e per rispetto del Parlamento”.
Così il deputato di Fratelli d’Italia e componente della commissione giustizia Ciro Maschio intervenendo in aula alla Camera.
