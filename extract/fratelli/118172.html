Coronavirus, Meloni: Siamo alla quarta cervellotica autocertificazione, ma nessuno ha spiegato a italiani come Governo li aiuterà

«Abbiamo una certezza. Se c’è un ufficio che nel Governo funziona benissimo è l’Ufficio Complicazione Affari Semplici. Mentre si produce la quarta cervellotica autocertificazione per gli spostamenti, nessuno ha ancora provveduto a spiegare agli italiani come il Governo aiuterà le persone ad arrivare a fine mese. Zero informazioni chiare e semplici sui tempi e i modi di erogazione della cassa integrazione, sul congedo parentale e il voucher baby sitter, come attivare la moratoria sui mutui o il bonus una tantum per gli autonomi e le Partite Iva. Gli italiani sono allo stremo delle forze e hanno bisogno subito di risposte chiare».
È quanto scrive su Facebook il presidente di Fratelli d’Italia, Giorgia Meloni. 
