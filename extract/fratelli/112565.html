Sanremo, Fdi: Questo piccolo grande conflitto d&#8217;interesse

“I vertici Rai chiariscano immediatamente se corrisponde a verita’ il servizio della trasmissione ‘Striscia la notizia’ andato in onda ieri sera, sui presunti conflitti di interesse del direttore artistico e conduttore del Festival di Sanremo 2019 Claudio Baglioni, con la’scuderia’ di Ferdinando Salzano della societa’ ‘Friends and Partners’, nota agenzia di booking e concerti”.
Lo dichiarano i deputati di Fratelli d’Italia Federico Mollicone, componente della commissione Vigilanza Rai e Paola Frassinetti della commissione Cultura della Camera preannunciando la presentazione di un quesito in Vigilanza.
“In altre parole – aggiungono i deputati di Fdi – sempre secondo la trasmissione di Antonio Ricci e secondo altre indiscrezioni gia’ circolate nelle settimane passate, Claudio Baglioni sarebbe legato da contratti con la predetta societa’ e in qualita’ di direttore artistico sceglierebbe gli artisti dalla stessa ‘Friends and Partners’, di cui lui stesso fa parte, e contemporaneamente curerebbe anche la presenza dei ‘super ospiti’ come Laura Pausini, Biagio Antonacci, e Luciano Ligabue, anche loro legati da contratti con la stessa societa’. Inoltre, a peggiorare il clima gia’ di per se’ sconcertante intorno a questa edizione, e’ la presenza del rapporto tra la signora Chiara Galvagni – da tempo capostruttura delle risorse televisive Rai e quindi indirettamente legata ai contratti degli artisti – e sua figlia Veronica Corno, responsabile degli eventi speciali e risorse artistiche TV di ‘Friends and Partners'”.
