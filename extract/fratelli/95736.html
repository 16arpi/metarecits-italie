Centrodestra, Meloni: Politica è sfida verso il futuro

«La politica è una sfida verso il futuro, un flusso in avanti e non credo che la risposta sia tornare a un partito fondato 20 anni fa. Con Forza Italia si apre nel centrodestra un problema di rappresentanza per tante identità che non hanno più diritto di cittadinanza.
  
 E con “Officina per l’Italia” vogliamo provare a rimettere insieme tutte quelle persone di buona volontà che hanno voglia di lavorare su un manifesto politico e culturale senza aspettarsi incarichi: chiunque dovrà misurarsi con il consenso degli italiani. Fratelli d’Italia ha inserito le primarie nel suo statuto perché crediamo che vadano fatte a tutti i livelli, anche per la premiership».
È quanto ha detto il presidente dei deputati di Fratelli d’Italia, Giorgia Meloni, ospite di “Un caffè con” su Sky Tg24.
Roma, 23 settembre 2013
