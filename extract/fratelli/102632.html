Monte dei Paschi di Siena, Rizzetto: Padoan non risponde


“Per l’ennesima volta il ministro Padoan non ha risposto. Le banche sono il vero tallone d’Achille di questo governo. Con molta probabilità il Monte dei Paschi di Siena non riuscirà a superare gli stress test, attualmente i crediti deteriorati dell’istituto sono 27miliardi di euro. Chi li andrà a pagare? Perché se interviene il governo, a questo punto è meglio abrogare la norma sul bail in. Di certo, questa mancata risposta rischia di ripercuotersi sugli azionisti,  gli obbligazionisti e i correntisti, che rischiano di pagare di tasca loro,  non avranno risposta”. È quanto ha dichiarato il deputato di Fratelli d’Italia-Alleanza nazionale Terra nostra Walter Rizzetto durante il question time rivolto al ministro dell’Economia e Finanze Pier Carlo Padoan.
