Coronavirus, FdI: Rischio bancarotta per paritarie

Maggioranza sostenga proposte FDI

“Senza un intervento statale chiuderà entro settembre il 30% delle scuole pubbliche paritarie, con rischi per l’erogazione di un servizio fondamentale, la libertà di scelta del modello educativo da parte delle famiglie e la perdita di tanti posti di lavoro. Lanciamo un appello alla maggioranza affinchè sostenga la proposta avanzata da Fratelli d’Italia, con Giorgia Meloni e Fabio Rampelli, al dl “Cura Italia” in un pacchetto di emendamenti: vanno sospese le rette alle famiglie, sostenute economicamente le scuole e istituito un credito d’imposta del 60% sugli affitti che devono pagare. 
Ci auguriamo che la sinistra non ricada nel proprio storico pregiudizio e ascolti queste proposte di buon senso.”
Così i parlamentari di Fratelli d’Italia Federico Mollicone, capogruppo in commissione Istruzione, Paola Frassinetti, vicepresidente della commissione Istruzione, e Carmela Bucalo, responsabile Scuola del partito.
