Siria, Delmastro: Maggioranza Pd-M5s boccia risoluzione contro adesione Turchia all&#8217;Europa

“La genuflessa maggioranza Pd-5Stelle ha appena bocciato la risoluzione in commissione Esteri di Fratelli d’Italia per chiedere che venisse chiuso per sempre il dossier di adesione della Turchia all’Europa”. Lo dichiara Andrea Delmastro, deputato di Fratelli d’Italia e capogruppo Fdi in Commissione esteri alla Camera. 
“Il nano Erdogan si trasforma in Sultano con 58 miliardi di fondi europei che vengono erogati per l’adesione della Turchia. Il Sultano invita i turchi a fare figli per islamizzarci, vuole trasformare Santa Sofia in Moschea, agita l’islamismo politico, viola la sovranità marittima di Cipro e caccia Eni dalle concessioni estrattive marine, invade la Siria, inizia la pulizia etnica dei curdi, libera i miliziani di Isis, ma il governo giallo-rosso non riesce a balbettare nulla di serio contro il Sultano. Sappia il Sultano che non ci sono soltanto eunuchi in Parlamento e che Fratelli d’Italia continuerà la battaglia contro l’adesione della Turchia alla UE, nonostante e contro l’atteggiamento arrendevole e sottomesso della maggioranza di governo”.
