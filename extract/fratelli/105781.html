Dalla Chiesa, Cirielli: Suo impegno è guida contro criminalità

“Trentacinque anni dopo il vile assassinio del generale dei Carabinieri Carlo Alberto Dalla Chiesa, nel quale persero la vita la moglie Emanuela Setti Carraro e l’agente Domenico Russo, ricordiamo un uomo di Stato e il suo sacrificio. La sua storia e il suo impegno nella lotta alla criminalità organizzata e al terrorismo devono guidarci nel contrasto ad ogni tipo di mafia. Ad uomini come lui non dobbiamo mai smettere di guardare. Un esempio vero di attaccamento alla Patria che ha servito con amore e grande senso del Dovere. In questa giornata il nostro pensiero va a lui, ai suoi familiari e a quanti ogni giorno sono impegnati a garantire sicurezza e legalità alle nostre comunità”. È quanto dichiara Edmondo Cirielli, deputato di Fratelli d’Italia-Alleanza Nazionale, responsabile del Dipartimento Giustizia del partito.
