Pakistan, Delmastro: Governo offra protezione internazionale ad Asia Bibi

“Ottima la notizia del rilascio di Asia Bibi accusata di blasfemia perché cristiana. Il Governo italiano, come da risoluzione di Fratelli d’Italia, offra ora protezione internazionale a Asia e alla sua famiglia. Gruppi integralisti islamici avevano infatti annunciato la sua esecuzione se fosse stata liberata e prosciolta. Si tratta di una battaglia di civiltà e di una persona che merita protezione perché discriminata per motivi religiosi. L’Italia sia sempre in prima linea e al fianco dei cristiani discriminati nel mondo e minacciati dall’avanzata delle barbarie dell’integralismo islamico”.
Lo dichiara il deputato di Fratelli d’Italia Andrea Delmastro, capogruppo in commissione Affari esteri.
