Ostia, Picca (centrodestra): Mancano presidi sicurezza, sindaco intervenga presso prefetto per potenziamento commissariato lido

“Da giorni nel Municipio X assistiamo ad una preoccupante escalation di rapine: dai ladri d’auto alle tabaccherie e ieri anche in un noto supermercato del territorio, dove due malviventi hanno gettato nel panico decine e decine di clienti. Ed ora, le condanne agli appartenenti del can Spada in merito al racket delle case popolari e alle estorsioni insieme all’aggravante mafiosa che è stata riconosciuta agli imputati, confermano che ad Ostia c’è un serio problema di legalità che ci impegneremo a risolvere fin dal primo giorno di governo. Innanzitutto, quindi, chiederemo al sindaco di Roma di intervenire presso il Prefetto per incrementare i presidi di sicurezza e i controlli, tra cui il potenziamento del Commissariato Lido. E’ inaccettabile che in un territorio vasto e complesso come Ostia e l’entroterra vi sia una scarsissima presenza delle Forze dell’Ordine, poche pattuglie che girano in strada non riescono infatti ad effettuare una copertura capillare come invece dovrebbe essere.
E’ quanto dichiara in una nota Monica Picca, candidata del Centrodestra per il X Municipio.
