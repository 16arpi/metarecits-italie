Esodati, Meloni: Grande occasione persa, Governo&#8230;

…PRODUCE INGIUSTIZIA NELL’INGIUSTIZIA. «Quella di oggi è una grande occasione persa per dimostrare che la politica sa essere giusta, e che il parlamento, quando vuole, sa essere più concreto e positivo dei governi.
  
Non è stato così, e quello che poteva essere un ottimo e risolutivo provvedimento sul tema vergognoso degli esodati, al quale ha lavorato congiuntamente per più di un anno l’intera commissione lavoro, è  diventa l’ennesima presa in giro con una mossa lesta del Governo. Dall’entrata in vigore della legge Fornero sono già stati fatti 5 provvedimenti di salvaguardia. Oggi arriva il sesto provvedimento. E questo modo di procedere, a pezzi e pezzettini, produce ingiustizia nell’ingiustizia. Fratelli d’Italia – Alleanza nazionale si asterrà sul provvedimento sugli esodati. Non vogliamo votare contro una norma che comunque salvaguarda i legittimi diritti di 32.000 persone, ma non abbiamo intenzione di avallare un provvedimento che nega quegli stessi sacrosanti diritti ad altre 140mila persone».
Lo ha detto in aula il presidente di Fratelli d’Italia-Alleanza nazionale, Giorgia Meloni, sulla proposta di legge a salvaguardia di una quota degli esodati.
Roma, 3 luglio 2014
