Strage di Viareggio, Cirielli: Chiederò commissione parlamentare d’inchiesta

“La Strage di Viareggio è stata una Strage di Stato, almeno indirettamente tramite spezzoni di Stato e di politica. Per questo, pur nel rispetto del lavoro della Magistratura, chiederò al Parlamento – e  sfiderò il Pd che ne porta la responsabilità politica – di istituire una commissione parlamentare d’inchiesta affinchè venga fatta luce su quanto accaduto quella drammatica sera del 29 giugno 2009”. Lo annuncia, in una nota, il Questore della Camera e presidente della Direzione Nazionale di Fratelli d’Italia Edmondo Cirielli: “E’ assolutamente necessario che il Parlamento faccia la sua parte per accertare ritardi e responsabilità. I colpevoli di questa tragedia devono rispondere delle proprie negligenze e i familiari delle vittime avere finalmente giustizia” conclude Cirielli. 
