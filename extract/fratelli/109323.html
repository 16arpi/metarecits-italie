Confartigianato, assemblea 2018. Silvestroni: Tutela e semplificazione le parole d&#8217;ordine per le pmi

“Un appuntamento importante che mi dà l’opportunità di ribadire l’impegno di Fratelli d’Italia, ed il mio in particolare come capogruppo in Commissione Attività Produttive, nel voler dare voce e rilanciare il mondo operoso delle piccole imprese che rappresentano in Italia la quasi totalità del tessuto produttivo” così il deputato e capogruppo in X Commissione di Fratelli d’Italia Marco SILVESTRONI ha commentato l’avvio dei lavori dell’Assemblea 2018 di Confartigianato Imprese in corso stamattina presso il Convention Center La Nuvola a Roma.
“Per questi veri e propri patrioti del territorio che hanno scelto di investire nel proprio paese invece di delocalizzare, che mantengono vive le tradizioni dell’artigianato e delle specialità italiane e che spesso sono unica fonte di sostentamento per interi nuclei familiari, la politica ha l’obbligo di garantire tutele e semplificazione.
TUTELA attraverso la difesa decisa del made in Italy proteggendo queste realtà dalla concorrenza sleale e da direttive europee penalizzanti. SEMPLIFICAZIONE attraverso una sensibile riduzione della pressione fiscale: blocco dell’aumento dell’Iva e introduzione immediata della tassa unica al 15% sui redditi incrementali dichiarati nel 2017. Queste sono solo alcune delle proposte che sottoporrò da subito all’attenzione della Commissione mantenendo sempre aperto il dialogo con la Confartigianato per recepire al meglio le istanze della categoria” ha concluso Silvestroni.
