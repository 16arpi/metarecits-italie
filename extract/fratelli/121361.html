Coronavirus, Silvestroni: Drive In al collasso, Zingaretti è un fantasma

“Con questa organizzazione voluta dall’assessore D’Amato e dal fantasma di Zingaretti nella regione Lazio i Drive In sono al collasso. Il virus è diffuso sul territorio ed è cruciale bloccare i contatti per tempo, ma non può bastare il sacrificio dei medici e del personale sanitario soprattutto quello di Genzano che prova a garantire le  prestazioni con prolungamento volontario dei turni. 
Nei drive in la situazione è assurda, la richiesta  è decuplicata e il personale è sempre lo stesso e i Kit scarseggiano. Grazie ai medici e al personale sanitario che continuano nonostante Zingaretti  all’indispensabile opera di tracciamento dei contatti ma adesso che si è tutto ingolfato dalla regione Lazio servono soluzioni immediate e concrete” così in una nota il deputato di Fratelli d’Italia Marco Silvestroni.
