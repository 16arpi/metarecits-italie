Dl Sostegni: bene approvazione nostro emendamento per estensione credito imposta a centri commerciali

“Bene l’approvazione in commissione Bilancio dell’emendamento di Fratelli d’Italia al Dl Sostegni per l’estensione del credito d’imposta anche ai centri commerciali che hanno dovuto tenere a lungo le serrande abbassate a causa della pandemia. La nostra proposta prevede l’estensione di questa misura anche alle imprese che esercitano commercio al dettaglio con ricavi superiori a 15 milioni di euro, laddove l’ammontare medio mensile del fatturato sia inferiore almeno al 30% rispetto a quello dell’anno precedente. Il credito d’imposta spetta, inoltre, anche alle imprese che hanno iniziato la propria attività a partire dal 1° gennaio 2019”.

Lo dichiarano in una nota Paolo Trancassini e Ylenja Lucaselli, deputati di Fratelli d’Italia e componenti della commissione Bilancio della Camera.
