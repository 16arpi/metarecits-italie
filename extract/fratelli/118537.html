Coronavirus, FdI: Pena raddoppiata per reati commessi durante emergenza nazionale

Pene esemplari per chi vuole rubare su sangue italiani 

“Fratelli d’Italia chiede che la pena venga raddoppiata a chi commette reati approfittando delle circostanze determinate da uno stato di emergenza nazionale come quello che stiamo vivendo con l’epidemia Covid-19”.
Lo dichiarano i deputati di Fratelli d’Italia Andrea Delmastro e Giovanni Donzelli annunciando la presentazione di una proposta di legge.
“Inoltre – aggiungono i deputati di FDI – chiediamo che le eventuali attenuanti non possano essere considerate equivalenti o prevalenti rispetto all’aggravante e che la concessione della sospensione condizionale della pena sia subordinata al completo risarcimento del danno subito dalla persona offesa o danneggiata”.
“Insomma – concludono Delmastro e Donzelli – Fratelli d’Italia chiede pene esemplari per coloro che vogliono rubare sul sangue degli italiani. Gli sciacalli devono essere trattati come sciacalli facendo avvertire tutta la durezza di cui uno Stato serio è capace”.
