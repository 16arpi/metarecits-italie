Crollo ponte, Fidanza: Sistema concessioni da rivedere alla radice


“Mentre i Benetton ci inondavano con i loro messaggi finti-umanitari, Atlantia che ha concessioni in mezzo mondo nel solo 2017 ha registrato utili per 1,270 miliardi, dei quali ben 1,046 dalle autostrade italiane. È evidente che siamo di fronte ad una cattiva privatizzazione, che ha moltiplicato a dismisura gli utili dei concessionari ma non ha garantito manutenzione, sicurezza, pedaggi bassi, trasparenza e controllo.

Quello delle concessioni autostradali italiane è un sistema da rivedere alla radice e senza ideologie, persino con una gestione pubblica se questa garantisse più efficienza e più investimenti”.  
 
È quanto ha dichiarato Carlo Fidanza, capogruppo di Fratelli d’Italia in Commissione Trasporti alla Camera, intervenendo questa mattina ad Agorá Estate su Rai 3.
