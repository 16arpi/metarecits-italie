Lombardia: Centrodestra unito alle elezioni amministrative

I coordinatori provinciali del centrodestra Sandro Sisler (Fratelli d’Italia), Mauro Andreoni e Alessio Zanzottera (Lega), Graziano Musella (Forza Italia) e Luca Del Gobbo (Noi con l’Italia) annunciano che sosterranno insieme, alle prossime elezioni comunali, i candidati sindaci:
Guido Massera per San Donato Milanese
Daniele Cassamagnaghi per Cernusco sul Naviglio
Manuel Imberti per Buccinasco
“Sono soddisfatto di queste scelte, che rispecchiano un impegno sul territorio costante e attivo. I cittadini ci chiedono massimo impegno e noi proponiamo tre persone che sono competenti e ben radicate”, dichiara Sisler.
“Ciascuno dei nostri candidati era già al lavoro per il proprio Comune ben prima di essere scelto. Puntiamo su persone legate al territorio e presenti già da tempo con attività e iniziative”, confermano i referenti della lega Mauro Andreoni ed Alessio Zanzottera 
“Il centrodestra punta alla vittoria e ha scelto i nomi giusti per dare ai cittadini un’amministrazione che rispondesse veramente alle loro esigenze”, assicura Musella.
“Non posso che essere soddisfatto dei candidati sindaci, che sapranno fare molto bene per i loro Comuni. Hanno dimostrato passione e capacità, sono la scelta giusta”, conclude Del Gobbo.

