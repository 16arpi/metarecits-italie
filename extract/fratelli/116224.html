Sport, Osnato: A Milano gli atleti hanno bisogno di un palazzetto del nuoto

“Mentre Milano si arrovella – in parte giustamente – sul nuovo stadio e sul futuro di San Siro, nessuno (tanto meno il “patinato” Sala) si preoccupa del fatto che a Milano lo sport sia anche altro, per esempio che Milano “abbia mandato” a giocare la squadra femminile di pallanuoto (A1) a Lodi e che le squadre di nuoto di Milano e della Città Metropolitana non trovano “spazio acqua” per allenare i propri atleti e per organizzare competizioni a livello internazionale.
Invece di continuare a parlare di sogni più o meno realizzabili, di cubature, di spazi commerciali ecc. ecc. perché non si inserisce nella convenzione la costruzione di un palazzetto del nuoto con vasca olimpionica e vasca tuffi?”.
È quanto ha dichiarato il deputato di Fratelli d’Italia, Marco Osnato.
