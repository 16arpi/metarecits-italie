Carceri, Cirielli: Basta criminalizzare polizia penitenziaria. Stop riforma

“Basta criminalizzare la polizia penitenziaria con racconti che non tengono conto delle condizioni di insicurezza e pericolo che gli agenti vivono quotidianamente negli istituti penitenziari”: lo afferma in una nota Edmondo Cirielli, Questore della Camera dei Deputati e responsabile Giustizia di Fratelli di Italia, commentando la denuncia del del Sindacato Autonomo Polizia Penitenziaria Sappe sull’ennesima aggressione subita dagli agenti nel carcere di Rebibbia a Roma nel tentativo di sedare una rissa tra detenuti”.
“Agli agenti feriti va la mia solidarietà ma soprattutto l’impegno in Parlamento a bloccare la scellerata riforma del ordinamento penitenziario voluta dal ministro della Giustizia Andrea Orlando, che si trasformerebbe nell’ennesimo svuota-carceri” spiega Cirielli
“Al contrario sosterremo tutte quelle iniziative che il prossimo governo vorrà mettere in campo per eliminare il regime delle celle aperte e della vigilanza dinamica, che hanno generato un conflitto senza precedenti all’interno delle carceri tra detenuti e agenti” conclude il deputato di Fdi
