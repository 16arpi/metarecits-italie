Coronavirus, Fdi: Incrementare fondi Ue agricoltura

“Prendiamo atto  che le misure straordinarie di sostegno all’agricoltura, annunciate oggi dal Commissario UE Janusz Wojciechowski, vanno nella direzione da noi più volte auspicata, ma devono essere migliorate per fornire maggiori risorse alle produzioni mediterranee, includendo sopratutto l’importante settore delle carni suine. Prima di essere definitivamente approvati, i nuovi finanziamenti vanno incrementati a favore dei comparti dell’agroalimentare maggiormente colpiti dall’emergenza Covid-19. Ci aspettiamo soprattutto che si faccia presto, gli aiuti devono evitare il blocco di una filiera essenziale”.
E’ quanto affermano Carlo Fidanza Capodelegazione di FDI-ECR al Parlamento europeo e Nicola Procaccini europarlamentare FDI-ECR e membro della Commissione Agricoltura di Bruxelles.  “Sono importanti anche gli aiuti annunciati a sostegno dell’apicoltura e la deroga alle regole di concorrenza per i settori del latte, dei fiori e delle patate, misure che consentiranno di allentare la morsa della crisi. Aspettiamo, però , di vedere il pacchetto definitivo di proposte da approvare, che devono riequilibrare lo sbilanciamento a favore delle produzioni tipiche del Nord Europa, come sottolineato anche da alcune organizzazioni di produttori”.
