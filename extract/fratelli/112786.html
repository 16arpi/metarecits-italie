Sanità, Gemmato: Bene campagna ordine medici, regionalismo differenziato potrebbe portare a maggiori differenze tra nord e sud

“Condivido la campagna dell’Ordine Nazionale dei Medici e del suo presidente Filippo Anelli. La preoccupazione dei professionisti è inevitabile: il regionalismo differenziato potrebbe portare maggiori differenze tra nord e sud Italia, soprattutto nell’ambito sanitario. In tema di salute e di livelli assistenziali già oggi assistiamo ad ingiuste migrazioni verso il nord che, nel sentimento comune, garantisce di più e meglio il diritto alla salute previsto dall’art. 32 della Costituzione. La campagna del presidente Anelli, nell’immagine forte ed impattante del tricolore che avvolge una paziente oncologica, è rappresentativa di una discriminazione ai danni di una fetta di italiani. La soluzione è non abbandonarsi ad egoismi geografici: la Nazione è una, ed uno il suo popolo”.
Lo dichiara Marcello Gemmato deputato di Fratelli d’Italia e segretario della commissione Affari Sociali.
