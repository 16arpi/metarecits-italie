Marina, La Russa: Oggi come ieri è in buone mani

Congratulazioni all’Ammiraglio Dragone, grazie all’Ammiraglio Girardelli
“Desidero esprimere le mie congratulazioni all’Ammiraglio Giuseppe Cavo Dragone, nuovo Capo di Stato Maggiore della Marina Militare. Sono certo che gli uomini e le donne della Marina Militare sapranno trovare in lui una guida forte e competente così come lo è stato il suo predecessore, l’Ammiraglio Valter Girardelli che ringrazio e saluto con molta stima per aver svolto con impegno, tenacia e competenza il suo incarico. Oggi come ieri la Marina Militare è in buone mani. All’Ammiraglio Cavo Dragone che nella sua brillantissima carriera è stato anche Capo del Consubin, l’augurio che è certezza, di essere come gli incursori: sempre pronto a superare ogni ostacolo con la forza e il coraggio”.
Lo dichiara Ignazio La Russa, vicepresidente del Senato e senatore di Fratelli d’Italia.
