Roma, Rampelli: Un progetto per la Capitale. Domani FdI-An incontra le associazioni

 
“Finalmente qualcuno inizia a prendere il progetto per la capitale dal verso giusto, interrogandosi sulle soluzioni da dare alle enormi criticità in cui sta affondando Roma. Non il derby dei nomi, ma quello delle idee per uscire dal tunnel. È lì che si vede chi è compromesso e chi è di sinistra o di destra”. È quanto dichiara il capogruppo di Fratelli d’Italia-Alleanza nazionale Fabio Rampelli che annuncia il convegno ‘Roma Rinasce’ domani alle 10.30, presso la Sala Capitolare di Piazza della Minerva 38 (invito in allegato).
“Domattina  – spiega Rampelli –  Fratelli d’Italia incontra una rappresentanza della città per condividere la sua visione del futuro governo di Roma.  I temi su cui si qualificherà il confronto saranno la trasformazione del territorio e il suo consumo, il trattamento dei rifiuti e l’ipotesi di nuovi inceneritori, la sicurezza dei cittadini e il decoro urbano, i campi nomadi e la riqualificazione delle periferie, le attività abusive, gli asili nido, i giochi olimpici del 2024 e i nuovi stadi, lo sviluppo economico e la riorganizzazione delle società partecipate, il futuro dell’Acea e il polo tecnologico, la sussidiarietà nella gestione del patrimonio culturale e le infrastrutture per il turismo. Sullo sfondo,  due temi giganteschi che tratteremo separatamente: governare contro i corrotti e i poteri speciali per la Capitale”.
“Formeremo – ha concluso il capogruppo- la piattaforma da integrare con gli altri partiti del centrodestra ma saranno subito chiare le incompatibilità di merito con altri possibili candidati che di centrodestra non hanno, nonostante gli sforzi, nemmeno lo stile”.
Per l’accredito dei giornalisti non ASP si prega di inviare una email ad:
Accrediti.stampa@senato.it con nome, cognome, luogo e data di nascita, estremi del documento,  testata giornalistica, numero  tessera dell’ordine professionale dei giornalisti. In cc a fantauzzistampa@gmail.com
SCARICA LA LOCANDINA
 
