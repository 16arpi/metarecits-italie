Mercati rionali, Meloni: Da Raggi e M5s scelte scellerate, FdI chiede seduta straordinaria assemblea capitolina


«Fratelli d’Italia è al fianco degli operatori dei mercati rionali di Roma che oggi hanno manifestato in Piazza del Campidoglio contro le scelte scellerate dell’amministrazione M5S, a partire dall’aumento dei tributi e dei canoni di concessione. La rete dei mercati rionali della Capitale rappresenta un patrimonio commerciale senza paragoni che deve essere valorizzato e sostenuto, non massacrato con provvedimenti vessatori come sta facendo il sindaco Raggi. Fratelli d’Italia chiede la convocazione di una seduta straordinaria dell’Assemblea capitolina per parlare dello stato di crisi di questo settore e trovare insieme agli operatori le soluzioni migliori per un suo rilancio e sviluppo».
Lo scrive su Facebook il presidente di Fratelli d’Italia, Giorgia Meloni.
