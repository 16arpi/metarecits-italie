Camera, FdI: Costituito l&#8217;intergruppo per la difesa e la promozione della Cultura rurale

Si è costituito, presso la Camera dei Deputati, su iniziativa dell’on. Maria Cristina Caretta di Fratelli d’Italia, l’Intergruppo per la difesa e la promozione della Cultura rurale. Il gruppo è aperto all’adesione di tutti i Parlamentari, di qualsiasi schieramento politico,  che hanno come obiettivo della loro azione politica la difesa e la promozione della cultura rurale e di tutte le attività che ne sono portatrici.
“Le attività portatrici della cultura rurale – ha commentato Caretta – rappresentano in tutta Italia numerosi milioni di persone che lavorano, producono reddito, pagano le tasse, creano occupazione, tramandano di generazione in generazione i valori che rappresentano una parte fondamentale della nostra storia, della nostra cultura e delle nostre tradizioni. L’Intergruppo si prefigge di difendere questi valori, promuovendoli nei confronti dell’opinione pubblica”.
“All’Intergruppo – annuncia Caretta – aderiranno nei prossimi giorni molti Parlamentari che hanno già manifestato il loro interesse, in modo da creare un gruppo di coordinamento che affronterà tutti i provvedimenti che riguardano le attività portatrici della cultura rurale, prima che gli stessi siano posti all’attenzione delle Commissioni e dell’Aula”.
Lo dichiara la deputata di Fratelli d’Italia, Maria Cristina Caretta.

