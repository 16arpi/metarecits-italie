Manovra, Meloni a Di Maio: Unico modo per abolire povertà è creare lavoro

“Fratelli d’Italia vuole ribadire al ministro Di Maio che l’unico modo per abolire la povertà è creare lavoro e l’unico modo per creare lavoro è mettere chi può assumere in condizione di farlo. Chiediamo meno tasse e meno burocrazia, più investimenti, infrastrutture e sostegno alle imprese. Chiediamo per gli italiani la dignità del lavoro”.
Lo ha detto il presidente di Fratelli, Giorgia Meloni, interpellata dai giornalisti a margine di un sopralluogo nei campi rom nell’area industriale ASI tra Giugliano e Qualiano in provincia di Napoli e aver incontrato gli imprenditori che chiedono più sicurezza e la bonifica dell’area.
