Rifiuti, Silvestroni: Risposte insoddisfacenti dal Ministro Costa alla mia interrogazione su incendio TMB Salario

“Dopo l’incendio del TMB Salario dell’11 dicembre scorso ho voluto sollecitare dal Ministro all’Ambiente una risposta chiara sulle iniziative previste per la riqualificazione ambientale dell’area.
Nel question time svoltosi oggi in Commissione Ambiente ho ricordato al Ministro che l’impianto in questione non avrebbe mai dovuto essere autorizzato e che gestiva i rifiuti con modalità che possiamo definire perlomeno censurabili.
Purtroppo le risposte arrivate sono da considerarsi insoddisfacenti: nessuna certezza sui tempi della riqualificazione e sugli interventi specifici previsti per coadiuvare Comune e Regione. Non basta lavare le strade, vanno date certezze ai residenti dei quartieri e delle aree limitrofe all’impianto sulla tutela della loro salute” lo ha dichiarato in una nota il deputato di Fratelli d’Italia, Marco Silvestroni al termine del Question Time in Commissione Ambiente di oggi pomeriggio.
