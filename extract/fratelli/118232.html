Coronavirus, FdI: Governo rinvii elezioni Enpam

Necessario rinvio per diffusione Covid-19

“Fratelli d’Italia chiede ai ministri del Lavoro, dell’Economia e della Salute di accogliere la condivisibile richiesta avanzata dal presidente di ADEPP di rinviare le elezioni per il rinnovo degli organi statutari della Fondazione ENPAM previste per il prossimo 17 maggio. La grave situazione epidemiologica legata alla diffusione del virus Covid-19 rende necessario il rinvio delle elezioni del maggiore degli enti previdenziali associati ad ADEPP. Chiediamo pertanto al governo di valutare e accogliere questa richiesta che è assolutamente di buon senso”.
Lo dichiarano Francesco Lollobrigida e Tommaso Foti, capogruppo e vicecapogruppo di Fratelli d’Italia alla Camera annunciando una interrogazione al governo.
