Ristori, Meloni: stiamo aspettando decreto promesso a gennaio, sarebbe questa la svolta del Governo dei migliori? Lavoratori e imprese non hanno più tempo da perdere

«Dall’inizio della pandemia – nel febbraio 2020 – ad oggi, un ristorante che fatturava 35.000 euro al mese e che quest’anno ha fatturato poco o nulla con una perdita di centinaia di migliaia di euro ha ricevuto come “ristori” massimo 21.000 euro totali. Ancora peggio è andata a palestre, commercianti, professionisti, turismo, mondo della cultura. Stiamo aspettando ancora il nuovo decreto ristori promesso a gennaio. Sarebbe questa la svolta del “Governo dei migliori”? Lavoratori e imprese non hanno più tempo da perdere. FATE PRESTO!».
Lo scrive su Facebook il presidente di Fratelli d’Italia Giorgia Meloni.
