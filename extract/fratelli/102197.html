Falcone, Rampelli: Dedicato a lui il nostro impegno per la legalità

“Giovanni Falcone deve rappresentare un faro per chiunque operi in politica, nelle istituzioni e nella società. Ci auguriamo che il suo esempio sia per tutti un monito non solo nella capacità di combattere apertamente la criminalità organizzata ma anche nel rifiutare qualsiasi compromesso che eluda la legalità e lo Stato di diritto. Per questo Fratelli d’Italia-Alleanza nazionale ricorda la sua figura magistrale, e quanti sono caduti accanto a lui in quel tragico giorno di 24 anni fa”. È quanto dichiara il capogruppo di Fratelli d’Italia-Alleanza nazionale Fabio Rampelli.
