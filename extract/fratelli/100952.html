Sud, Meloni: Primo incontro parlamentari sul mezzogiorno è segnale concreto

‎«Nel corso di un interessante incontro sul Sud all’Università di Bari tra me e il presidente della Regione Puglia Emiliano, è nata l’idea, trasversale, di invitare tutti i gruppi parlamentari a un confronto sulle tematiche del Mezzogiorno, per verificare se ci fossero proposte condivise da sostenere in maniera bipartisan nel corso dell’esame della legge di stabilità e per dare un segnale concreto al Mezzogiorno. Oggi, con il primo incontro che si è svolto a Montecitorio, quella idea è diventata realtà ed è iniziato il confronto concreto sui temi del Sud, partendo dalle proposte di ogni gruppo parlamentare. Come FdI ringraziamo le forze politiche che hanno aderito finora, perché lo consideriamo un segnale molto importante, e rinnoviamo l’appello a tutti coloro che ancora non lo hanno fatto: incontriamoci e discutiamo insieme».
È quanto dichiara il presidente di Fratelli d’Italia, Giorgia Meloni.
