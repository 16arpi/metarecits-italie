Scuola, Bucalo: Conte prenda distanze da Ministro Bussetti

“Trovo inaccettabile che un esponente del governo con termini offensivi e diffamatori manchi di rispetto a milioni di italiani che lui stesso rappresenta. Le parole del ministro Bussetti mi hanno ferita sia come donna del Sud che come fiera componente della scuola. In attesa che dal ministro arrivino le già tardive scuse, mi auguro che il Presidente del Consiglio Giuseppe Conte, voglia prendere immediatamente le distanze dalle gravissime dichiarazioni rilasciate da un rappresentante del suo esecutivo”.
Lo dichiara il deputato siciliano di Fratelli d’Italia Ella Bucalo, vice responsabile nazionale con delega alla scuola, del Dipartimento e Laboratorio Tematico dell’Istruzione di Fratelli d’Italia commentando le dichiarazioni del ministro Bussetti, in visita ad alcune scuole di Afragola e Caivano, in Campania.
