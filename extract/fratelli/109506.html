Comuni, Ciaburro: Salvini riveda direttiva Gabrielli. Bene mozione FdI

“La direttiva Gabrielli sulla sicurezza impone agli organizzatori degli eventi, oneri finanziari e incombenze burocratiche insostenibili e, non tenendo conto delle specificità delle diverse manifestazioni, crea problemi ai sindaci, costretti loro malgrado, secondo le stime, a dover annullare 7 eventi su 10. Solo in Piemonte ne sono già stati annullati oltre 7000. Ovunque in Italia, sono state cancellate feste, sagre, rievocazioni storiche. Decisioni drastiche ma legittime le loro, che stanno portando però non solo alla morte di tradizioni centenarie ma anche a ingenti danni economici per tutto l’indotto. Bene hanno fatto quindi Giorgia Meloni e Fratelli d’Italia, a presentare in Parlamento una mozione e a chiedere al ministro dell’Interno Matteo Salvini di rivedere subito questa direttiva. Non facciamo morire le nostre feste di paese, non facciamo morire le nostre tradizioni”.
Lo dichiara in una nota Monica Ciaburro, deputata di Fratelli d’Italia.
Scarica qui mozione FdI in pdf
