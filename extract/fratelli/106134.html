L. Elettorale, Meloni: No a rosatellum, quella che propongono è una democrazia finta

«No al Rosatellum perché quella che ci propongono è una democrazia finta: gli italiani possono sì votare però il loro voto non deve contare niente. Gli italiani non possono scegliere il loro governo perché lo sceglieranno i partiti, non possono scegliere i loro parlamentari perché li sceglieranno i partiti. Addirittura alcuni italiani voteranno una lista ma finiranno per eleggere i parlamentari di un’altra lista che non volevano votare. Noi non ci stiamo alla democrazia finta»
Lo ha detto interpellata dai cronisti a Montecitorio il presidente di Fratelli d’Italia, Giorgia Meloni. Sulla posizione di Lega e Forza Italia che invece sono favorevoli al Rosatellum, la Meloni ha spiegato: «Ognuno fa le proprie scelte. Ho detto e ribadisco che noi siamo rimasti sulla nostra posizione. Abbiamo sempre chiesto un premio di maggioranza e il voto di preferenza, ovvero la libertà per i cittadini di scegliere il loro governo e il loro parlamentare. Gli altri non sono d’accordo e hanno fatto altre scelte. Ciò non toglie che noi siamo rimasti sempre dalla stessa parte».
https://www.facebook.com/giorgiameloni.paginaufficiale/videos/10155724199177645/
