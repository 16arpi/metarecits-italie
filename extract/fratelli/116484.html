Ue, Meloni: Riforma fondo salva-stati è atto alto tradimento, FdI farà barricate in Parlamento

«All’Eurosummit dello scorso giugno il Presidente Conte ha dato l’ok alla riforma del Fondo salva-Stati (MES) senza coinvolgere il Parlamento, che entro il mese di dicembre sarà chiamato a ratificare questa nuova eurofollia. La riforma del MES impone in sintesi una maxi patrimoniale per gli Stati che non rispettano i parametri stabiliti, e ovviamente l’Italia è fuori da questi. Il MES si trasformerà in un super troika onnipotente che avrà come unico scopo quello di agire nell’esclusivo interesse della speculazione finanziaria. Fratelli d’Italia annuncia sin da ora le barricate in Parlamento contro l’ennesimo atto di tradimento nei confronti del nostro popolo».
 
Lo dichiara il presidente di Fratelli d’Italia, Giorgia Meloni.
