Xylella-Ulivi Pugliesi, Rampelli: Subito indennizzo agli agricoltori

Interrogazione al ministro Martina. “Nell’anno dell’Expo di Milano in cui l’eccellenza enogastronomica italiana avrà la sua vetrina, l’olio salentino uno dei migliori al mondo, rischia lo sterminio. L’agente patogeno Xylella sta decimando gli uliveti creando una emergenza fitosanitaria in provincia di Lecce”. È quanto dichiara il capogruppo di Fratelli d’Italia-Alleanza nazionale alla Camera dei deputati Fabio Rampelli che ha inviato un’interrogazione al ministro dell’Agricoltura Maurizio Martina.
“Avevamo denunciato questo pericolo più volte-ha osservato Rampelli-  fino a presentare un’interrogazione parlamentare, ma il governo è intervenuto tardi e male mentre la Regione Puglia ha dormito. Ci chiediamo se l’eradicazione, già iniziata, sia davvero l’unica soluzione e se si preveda un risarcimento economico dei danni subiti dagli agricoltori”.
“Ci giungono dal territorio notizie- ha aggiunto-   circa l’eliminazione di ulivi che non presentano segni di contagio: senza neppure essere analizzati  come fossero piante senza importanza invece che alberi secolari. Un’emergenza che poteva essere contrastata efficacemente con la tempestività rischia di diventare di proporzioni bibliche perché sottovalutata dal governo, tanto da attirarsi le critiche dell’Ue”
 “Ci auguriamo che – ha concluso Rampelli-  il governo Renzi, incapace di agire speditamente almeno per arginare la Xylella, non aggiunga al danno la beffa, attivando le procedure per indennizzare i produttori”.
