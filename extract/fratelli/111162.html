Desiree. Santanchè: Lega sostenga emendamento FdI su castrazione chimica

“Sul decreto sicurezza noto che una battaglia storica della Destra e della Lega come la castrazione chimica per gli stupratori ed i pedofili recidivi è scomparsa nella penna di chi lo ha proposto. È dai tempi di Calderoli che la Lega cavalca la battaglia della castrazione chimica. Mi chiedo, quando arriverà l’esame dell’emendamento di Fratelli d’Italia, a mia firma, al decreto sicurezza per introdurre la castrazione chimica per pedofili e stupratori recidivi, la Lega cosa farà? Salvini sostenga la nostra proposta. E’ incredibile che nel decreto non si faccia cenno a quella che a tutti gli effetti è un’emergenza. Ora Désirée, prima Pamela, e prima ancora lo stupro di Rimini. È palese che ci sia un’emergenza stupri a casa nostra, è sotto gli occhi di tutti”. Lo ha detto la senatrice di Fratelli d’Italia, Daniela Santanchè nel corso della trasmissione “L’Aria che tira”.
