Ams Alitalia, Rizzetto: Mi auguro approvazione unanime risoluzione

“In commissione Lavoro tutti gli schieramenti si sono dichiarati d’accordo  sulla proposta di preservare le posizioni lavorative e non perdere personale altamente qualificato di Alitalia Maintenance Systems. Si tratta di tutelare posti di lavoro e sicurezza in un ambito particolarmente delicato nei quali queste persone rappresentano una punta di eccellenza. Entro la settimana si raggiungerà un voto,  spero unanime,  sulla mia proposta che accoglierà anche le buone idee avanzate dai colleghi durante la discussione”. È quanto ha dichiarato il deputato di Fratelli d’Italia-Alleanza nazionale Terra Nostra Walter Rizzetto, vicepresidente della commissione Lavoro, primo firmatario della risoluzione a tutela dei lavoratori di Ams Alitalia.
