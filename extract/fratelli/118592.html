Coronavirus, Zucconi: Nella Task Force nessuno legato a imprenditoria

“Leggendo i nomi della task force nominata da palazzo Chigi per affrontare questa fase economica così delicata rileviamo che stante la professionalità dei partecipanti, non compare nessun nome legato al mondo dell’imprenditoria e che conosca a fondo le dinamiche del settore  commerciale e turistico. Nessuna esperienza sul campo con la conseguente inadeguatezza di una task force che dovrà occuparsi delle aziende ormai sull’orlo del baratro. Mi chiedo come si possa parlare di ripartenza affidandola a innumerevoli comitati come quello in questione, quando invece dovrebbe essere il Governo ad operare subito e concretamente. Ma, d’altronde, alle ‘assenze’ del governo siamo abituati, basti pensare che al vertice Ue sul coordinamento per il reperimento delle mascherine svoltosi a Lussemburgo lo scorso 31 gennaio, l’Italia ha pensato bene di non partecipare e poco dopo e’ diventata la Nazione con più contagi e meno dispositivi di sicurezza al mondo”.
Lo dichiara Riccardo Zucconi, deputato di Fratelli d’Italia.
