Bolkestein, FdI: Bene approvazione odg, ora Governo passi dalle parole ai fatti

“Fratelli d’Italia esprime soddisfazione per l’approvazione degli odg relativi all’annoso problema delle concessioni balneari e dell’errata applicazione della direttiva Bolkestein che coinvolge ben 30mila imprese e 100mila addetti. Ora però, ci auguriamo che dalle parole si passi ai fatti e il governo tenga fede a questi impegni varando al più presto quei provvedimenti che da anni le categorie interessate aspettano. Da parte sua FdI, che contro la direttiva Bolkestein si è sempre battuta, rimarrà al fianco delle migliaia di piccoli imprenditori e delle loro famiglie, vigilando sul rispetto di questi impegni”.
Lo dichiarano in una nota congiunta i deputati di Fratelli d’Italia Carlo Fidanza, Fabio Rampelli e Walter Rizzetto e Riccardo Zucconi.
