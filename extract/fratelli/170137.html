G7: la sinistra strumentalizza e l&#8217;Italia recupera prestigio internazionale

“Mentre la sinistra, non potendo attaccare il Governo per via dei suoi grandi risultati, trascorre il tempo nell’inventare contrasti inesistenti addirittura tra esecutivo e Quirinale, Giorgia Meloni continua a lavorare con successo anche sul piano internazionale.
La missione appena terminata in Nord America, infatti, ha prodotto ottimi risultati in tema di convergenze con Stati Uniti e Canada, in vista del G7 a presidenza italiana: le crisi in corso in Medio Oriente e in Ucraina, ovviamente, ma anche argomenti di assoluta attualità come la diffusione dell’intelligenza artificiale. Saranno inoltre centrali, con particolare riferimento al continente africano, i temi dei flussi migratori e soprattutto della cooperazione energetica e della stabilità.
Anche attraverso la presidenza del G7, l’Italia continua a recuperare posizioni e prestigio, negli anni passati sempre più sbiaditi, all’interno della Comunità Internazionale”.
È quanto dichiara Simona Petrucci, senatrice di Fratelli d’Italia e presidente della Commissione Donne presso l’Assemblea Parlamentare dell’Unione per il Mediterraneo.
