Elezioni, Ciaburro: Reddito cittadinanza scoraggia assunzioni anche in agricoltura


“Il settore agricolo è tra i più colpiti dai due anni di pandemia. Con la guerra in Ucraina si sono aggiunti gli aumenti dei costi dell’energia e delle materie prime. Il fabbisogno di lavoratori per il settore agricolo si aggira intorno ai 100 mila addetti e a piegare ancora di più una delle eccellenze italiane è lo strumento del reddito di cittadinanza che scoraggia le assunzioni, creando una malsana concorrenza tra reddito e lavoro. Fratelli d’Italia da sempre lavora per proteggere i nostri agricoltori, promuovendo contratti di filiera che garantiscano una remunerazione adeguata del prodotto agricolo, vera avanguardia del Made in Italy”.
Lo dichiara Monica Ciaburro, deputato di Fratelli d’Italia.

