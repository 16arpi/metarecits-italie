Dl Crisi, Silvestroni: Governo allo sbando. Approvato e respinto contemporaneamente odg misure speciali economia paesi terremotati

“Un governo completamente allo sbando quello che si è presentato in aula oggi. Dopo aver imposto la fiducia sul decreto legge per la tutela del lavoro e la risoluzione delle crisi aziendali oggi abbiamo votato gli ordini del giorno.
Per non dimenticare e abbandonare i territori colpiti dal sisma proprio tre anni fa il 30 ottobre, ho chiesto con un ogd misure speciali a sostegno dell’economia del cratere, ma il governo è riuscito con un’operazione surreale contemporaneamente ad approvarne il testo e respingerne le premesse. PD  e 5stelle hanno di fatto ufficializzato che i territori terremotati Italiani non sono affar loro scaricando in modo vile le responsabilità sull’Europa e soprattutto rinnegando quanto aveva dichiarato il loro Presidente Conte sul fatto che il sostegno ai territori terremotati del centro italia sarebbe finalmente stata una priorità per questo governo. Un esecutivo rosso giallo dove litigano su tutto e soprattutto sono palesemente contro il popolo italiano può fare una sola cosa buona: dimettersi e lasciar votare i cittadini” lo dichiara in una nota il deputato di Fratelli d’Italia Marco Silvestroni. 
