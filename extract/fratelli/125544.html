Comunali, Lollobrigida: centrodestra unito per progetti di buongoverno

“Centrodestra unito anche a Napoli e a Milano. Le candidature di Catello Maresca e Luca Bernardo dimostrano ancora una volta la compattezza e la solidità della nostra coalizione a cui tanto ha lavorato il presidente Giorgia Meloni, ma soprattutto la volontà di restituire finalmente alle città che andranno al voto quei progetti di buongoverno, competenza e serietà che la cittadinanza merita. In bocca al lupo ai candidati a nome mio e dei deputati di Fratelli d’Italia”. 
Lo dichiara il capogruppo di Fratelli d’Italia alla Camera, Francesco Lollobrigida.
