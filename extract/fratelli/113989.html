Commercialisti, De Bertoldi: Successo Meloni conferma attenzione a progetto politico FdI

“Il successo raccolto oggi da Giorgia Meloni agli Stati generali delle professioni dei dottori commercialisti e degli esperti contabili è la conferma dell’impegno e della competenza di Fratelli d’Italia. Giorgia Meloni è stata l’unica leader politica presente, il che rafforza il ruolo di FdI al fianco dei professionisti, che questo governo ha abbandonato e dimenticato. In particolare la leader di FdI ha confermato il mio impegno a ripresentare in Senato l’emendamento sull’estensione ai commercialisti delle competenze in tema di cessione d’azienda. La maggioranza a questo punto non potrà continuare a fare il gioco delle due carte promettendo a tutti e non concretizzando nulla. Insomma, gli attestati di stima giunti dal presidente Miani evidenziano la grande attenzione verso il progetto politico di Giorgia Meloni e le proposte che Fratelli d’Italia ha messo in campo per sostenere il mondo delle professioni”. Lo dichiara il senatore di Fratelli d’Italia, Andrea de Bertoldi, segretario della Commissione Finanze e Tesoro.
