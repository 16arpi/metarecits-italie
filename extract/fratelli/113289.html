Reddito, Caretta: Governo lo regala a immigrati e non italiani

“La bocciatura da parte del Governo del mio ordine del giorno in merito alla discussione del reddito di cittadinanza evidenzia come, troppo spesso, in politica gli slogan lasciano il tempo che trovano. ‘Prima gli italiani’ e poi, alla prova dei fatti, il governo della Lega boccia la mia proposta di non discriminare gli italiani che per un breve periodo hanno risieduto all’estero. ‘Prima gli italiani’ rispetto a chi? Di certo non rispetto agli immigrati, che aldila’ delle chiacchiere di Salvini e Di Maio, sono e rimangono i beneficiari di un provvedimento che privera’ l’Italia di risorse economiche fondamentali per rilanciarne l’economia e consentire agli italiani di poter tornare a sperare nel proprio futuro”.
E’ quanto dichiara Maria Cristina Caretta, deputata di Fratelli d’Italia.
