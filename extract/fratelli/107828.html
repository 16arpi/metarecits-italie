Basilicata, made in Italy, Rosa: Siamo il partito dei patrioti contro i Pittellas e compagni

“Siamo il partito dei Patrioti perché per noi vengono prima gli Italiani e il Made in Italy. Prima la nostra sicurezza, prima le nostre famiglie e i nostri figli, i nostri anziani e i nostri disabili. Siamo il partito dei patrioti che difendono la propria terra dai Pittellas, (Gianni) che votano per eliminare i dazi dell’olio tunisino, quando noi, in Basilicata, produciamo olio di qualità. La difendiamo dai  Pittellas (Marcello), grazie ai quali raddoppia la quota degli immigrati, mentre in Basilicata 4 mila giovani, di cui l’83% laureati, vanno via perché non hanno speranze di assicurarsi una vita dignitosa. La difendiamo dalla demagogia dei Cinquestelle, che urla offese ma non ha fatto nulla per i problemi dei lucani in Parlamento. Fratelli d’Italia si impegna a risolvere prioritariamente i problemi degli italiani. Poi verrà il resto”.

Queste le parole di Gianni Rosa, candidato di Fratelli d’Italia alla Camera.
