Governo. Rauti: Fi parla centrodestra ma poi lo divide attaccando FdI

“Forza Italia parla di centrodestra e poi è la prima a dividerlo con inutili e pretestuose polemiche. Fratelli d’Italia è andata alle consultazioni del presidente Conte con la sua delegazione parlamentare, nel pieno rispetto delle Istituzioni così come ha sempre fatto. E con lo stesso rispetto, come ha annunciato il nostro leader Giorgia Meloni, scenderemo in piazza per sostenere il diritto degli italiani a scegliere un governo. Questo anche perché come recita la nostra Costituzione la sovranità appartiene al popolo e non certo a coloro che hanno fatto di tutto per impedire il voto”. 
Lo dichiara il vicepresidente vicario del gruppo di Fratelli d’Italia al Senato, Isabella Rauti.
