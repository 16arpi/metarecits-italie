Cannabis, Canu: Ha effetti devastanti sui giovani, proposta folle e irresponsabile

«La proposta di legge sulla legalizzazione della cannabis presentata oggi da 218 deputati ci lascia sconcertati e dimostra come in Parlamento ci siano partiti che non hanno nessuna idea dei bisogni concreti degli italiani. Dopo l’assurdo smantellamento del Dipartimento Politiche Antidroga e la totale assenza di politiche sulle tossicodipendenze da parte del Governo Renzi, ora arriva una proposta che nega le più recenti evidenze scientifiche e gli effetti devastanti derivanti dall’assunzione di cannabis, soprattutto sui più giovani. Non tenere conto di tutto questo, vuol dire​ non conoscere la realtà, ​essere totalmente irresponsabili e dimenticare che la vera priorità della politica e delle Istituzioni deve essere la lotta alle dipendenze patologiche, non la promozione di una visione sballata della vita e di comportamenti che possono danneggiare il benessere psico-fisico delle person​e. Come Fratelli d’Italia ci batteremo contro questa proposta folle e allucinante».
È quanto dichiara Massimo Canu, responsabile nazionale del Dipartimento Politiche sociali di Fratelli d’Italia-An.
