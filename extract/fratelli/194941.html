Europee: voto rafforza Governo e coesione centrodestra

“Sul piano interno non c’è il minimo dubbio che questo sia un voto che rafforza il governo, rafforza la coesione all’interno della coalizione. E’ accaduto esattamente quanto Giorgia Meloni ha detto molti mesi fa quando si è iniziato a parlare di elezioni europee. Cioè che la sua aspirazione era che tutti i partiti della maggioranza di governo facessero un risultato migliore delle politiche. E’ successo. Ne siamo molto contenti, siamo soprattutto soddisfatti del risultato di Fratelli d’Italia che è quello che guadagna anche di più”.
Lo afferma il presidente dei senatori di Fdi Lucio Malan, analizzando l’esito delle elezioni europee in collegamento con Speciale Tg2.
“C’è solo un incoraggiamento ad andare avanti con la realizzazione del programma, perché credo che nella nostra coerenza nel realizzare il programma e nei buoni risultati che hanno avuto le ricette che avevamo proposto emerga il maggiore consenso che ci hanno dato gli italiani”, osserva Malan.
