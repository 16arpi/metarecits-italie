Difesa, FdI: Basta tagli. Una interrogazione ogni chiusura di Stazione o tagli di pianta organica. Proposte Fdi di buon senso in audizione Generale Nistri 

“Al Comandante dei Carabinieri, Generale Nistri, durante l’audizione in Commissione Difesa abbiamo ribadito il sostegno all’Arma dei Carabinieri e ringraziato il Generale per aver testimoniato la sincerità nella sua dettagliata relazione sulla carenza di personale, che aumenterà nei prossimi anni, come aumenterà l’anzianità del personale” commenta il Deputato di Fdi Salvatore Deidda, capogruppo in Commissione Difesa insieme alla collega Wanda Ferro

” Visto che i Carabinieri, con encomiabile senso del dovere e sentimento di amore per la Patria, continuano a lavorare e non possono e non vogliono protestare, dare voce al malcontento, i Governi che si sono succeduti hanno forse pensato che vada tutto bene” continuano gli esponenti di Fdi

” Abbiamo annunciato che presenteremo una interrogazione ogni Stazione soppressa o ogni ulteriore taglio, come abbiamo fatto con la possibile chiusura della Caserma di SEUI (Sardegna) o di Spezzano Sila (Calabria) chiedendo di rivedere tali decisioni e mettere più fondi” conclude Deidda rilanciando la proposta di Fdi, in discussione in Commissione, sul ritorno degli ausiliari su base volontaria per ringiovanire gli organici e preparare al meglio i futuri Carabinieri”


edf

