Mezzogiorno, Meloni incontra Musumeci: assicurato impegno parlamentari Fdi a sostegno aspettative Sicilia


Il presidente di Fratelli d’Italia, Giorgia Meloni e il presidente della Regione Siciliana, Nello Musumeci si sono incontrati oggi a Roma per una disamina dei problemi legati al Mezzogiorno e in particolare alla Sicilia. In relazione anche alle risorse del Pnrr destinate alle infrastrutture materiali e immateriali è emersa, tra le priorità, anche la convergenza sull’esigenza di consentire al Sud di utilizzare le risorse disponibili anche mediante il supporto di un rafforzamento amministrativo che permetta alle Regioni e agli enti locali di arrivare puntuali alle scadenze imposte da Bruxelles. Giorgia Meloni ha assicurato il massimo impegno personale e dei propri parlamentari a tutela delle legittime aspettative della Sicilia, per scongiurare inique penalizzazioni e a sostegno dello sforzo di rinnovamento che il governo di centrodestra compie da 4 anni nell’Isola.

