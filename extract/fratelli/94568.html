Ghiglia: tolleranza zero contro violenti

Chiede ‘tolleranza zero’ Agostino Ghiglia (Fratelli d’Italia) dopo le tensioni di questa mattina tra No Tav e forze dell’ordine davanti all’aula bunker del carcere delle Vallette dove si stava svolgendo un’udienza sugli scontri avvenuti in Valle di Susa nell’estate 2011. “La risposta ai nostalgici del no-tutto – ha aggiunto Ghiglia – ,sperando in un’altra Venaus come avvenne sette anni fa può e deve essere una e una soltanto: impedire le manifestazioni dell’illegalità  di chi pratica l’illegalità e si spinge davanti al carcere oggi come al cantiere in Val Susa per tagliare le reti e magari, attaccare le Forze dell’Ordine che presidiano l’area. È necessario non solo impedire azioni e manifestazioni che sfociano nell’illegalità ma anche che sia punito severamente ogni episodio che esponga al pericolo cittadini, lavoratori e Forze dell’Ordine e rischi di compromettere la realizzazione di un’opera, quale la Torino-Lione, strategica e irrinunciabile per l’economia e lo sviluppo della Val Susa e dell’Italia”.
 
 
