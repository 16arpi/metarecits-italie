Amministrative, Rampelli: Fdi cresce a Roma più che ovunque

“Roma è la casa natale di Fratelli d’Italia, la città nella quale il nostro movimento ha mosso i primi passi e ha iniziato a correre. E non a caso, Fratelli d’Italia è cresciuto a Roma più che in qualsiasi altra grande città. Merito della sua leader Giorgia Meloni e merito della classe dirigente romana che ha saputo interpretare – e non da oggi – la sua missione con maturità, responsabilità e modernità restando sempre avanguardia politica e culturale. 
Per la prima volta nella storia di Roma il sindaco uscente non va al ballottaggio. Gli elettori  della Raggi meritano di più. Infine,  una valutazione sugli entusiasmi del Pd: governavano in 5 città, ne escono  con 3″.  

È quanto ha dichiarato il vicepresidente della Camera dei deputati Fabio Rampelli di Fratelli d’Italia commentando con i giornalisti il dato elettorale. 
