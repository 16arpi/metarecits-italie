Forteto, Donzelli: Finalmente il 3 dicembre parte la commissione parlamentare

“Dopo otto mesi di rinvii, finalmente prendono il via i lavori della commissione parlamentare d’inchiesta sul caso Forteto”. Lo afferma Giovanni Donzelli, deputato di Fratelli d’Italia e componente della commissione, già vicepresidente della commissione d’inchiesta del Consiglio regionale della Toscana, sulla prima riunione dell’organismo fissata per il 3 dicembre, come annunciato oggi in conferenza dei capigruppo. 

“Ci auguriamo che questa volta, dopo essere stato annullato già per due volte, – spiega Donzelli – il via ai lavori ci sia davvero. Vigileremo affinché nessuno provi a rendere inutile la commissione – conclude Donzelli – ci batteremo con tutte le nostre forze perché questo organismo possa trovare molte verità finora rimaste nascoste, e dare un po’ di giustizia a tutte le vittime di questa incredibile vicenda”.
