Prescrizione, FdI: Fico fa lo gnorri, convochi immediatamente conferenza dei capigruppo

“Penso che la convocazione immediata della Conferenza dei capigruppo non possa essere rinviata, così come non è ammissibile che nessun esponente del governo si presenti in quest’aula almeno per comunicare la propria opinione a riguardo perché sull’emendamento eventualmente ammesso si deve pronunciare anche il governo. Non si puo lasciare il Parlamento in questa situazione di totale sbando. In questa aula ci sono state delle affermazioni molto gravi: si è detto che c’è stata un’aggressione a funzionari. A me sembra che queste parole – che sono pietre quando vengono pronunciate qui dentro – non possano vedere un presidente della Camera che fa lo gnorri. Il presidente Fico venga in quest’aula o diversamente convochi la Conferenza dei capigruppo, ma così non si può andare avanti. Ne va del buon andamento dei lavori”.
 
Così il vicepresidente del Gruppo parlamentare di Fratelli d’Italia Tommaso Foti intervenendo in aula. 
