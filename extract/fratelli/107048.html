Elezioni, Meloni: Pd e M5s sono stessa cosa, non ci saranno mai voti FdI per Governi di inciucio

“I voti di Fratelli d’Italia per un qualunque governo di inciucio non ci saranno mai. Noi non abbiamo mai tradito il mandato degli italiani e non lo faremo neanche stavolta. Il PD e il Movimento Cinque Stelle sono due facce della stessa sinistra e lo dimostra il fatto che il M5S sta candidando dei renziani. Su tutte le questioni centrali del nostro tempo hanno votato alla stessa maniera, sui temi dell’immigrazione, del rapporto della famiglia, del rapporto con l’Europa. Non ci saranno i voti di Fratelli d’Italia per fare un governo con nessuna di queste due sinistre”.
 
Lo ha detto in una intervista al Tg1 il leader di Fratelli d’Italia e candidato premier, Giorgia Meloni, rispondendo alla domanda sul post voto e larghe intese.
