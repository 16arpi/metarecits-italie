Corteo Nazionale &#8211; Gioventù Nazionale si da appuntamento a Firenze il 19 Dicembre

Sabato 19 dicembre Gioventù Nazionale scende in piazza con un grande corteo nazionale nel cuore di Firenze: l’obiettivo è quello di lanciare un forte messaggio …al governo Renzi, nella sua città d’origine. Una mobilitazione popolare contro l’emergenza dell’immigrazione clandestina gestita in modo fallimentare da una sinistra che ha aperto i confini dell’Italia con rischi enormi per il tessuto sociale, economico e culturale di una Nazione che vive un momento di crisi e che, dopo gli attacchi di Parigi, deve confrontarsi con il pericolo del terrorismo.

Il pericolo dell’infiltrazione del fondamentalismo islamico, lo Ius Soli e la cittadinanza rapida, le cooperative rosse che gestiscono il business milionario dell’accoglienza, lo sfruttamento della manodopera a basso costo, l’abbandono delle nostre periferie, l’assenza di un futuro per i nostri giovani, l’abolizione del reato di clandestinità, l’insicurezza e la criminalità in crescita, la subordinazione verso un’Europa che non tutela i nostri interessi, la concessione di diritti agli stranieri che i nostri connazionali si vedono negati, l’abusivismo e il degrado nei nostri centri storici, l’attacco ripetuto ai pilastri fondanti della nostra Civiltà e della nostra Tradizione, l’assenza di una politica estera di respiro mediterraneo e continentale, i rischi connessi alla società multietnica: sono solo alcuni dei problemi che, da italiani, abbiamo il dovere di affrontare e risolvere.
Con noi ci sarà la gente che non vuole chinare il capo. Un popolo al quale non può essere negata la legittima difesa; un Popolo che chiede sicurezza; un popolo che sta subendo gli errori di una classe politica scollegata dalla realtà; un Popolo che vuole poter contare sul diritto ad una casa e ad una stabilità lavorativa; un Popolo stanco di delegare e di subire. E’ il nostro Popolo, quello che non vuole rinunciare alla propria identità, che vuole vivere in un paese sovrano, che crede nella giustizia sociale, che vuole restituire una dignità all’Italia e dare una speranza ai propri figli.
SCARICA LOCANDINA

