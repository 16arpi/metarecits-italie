Lombardia, Lucente: bene mozione per ristori a montagna ma siamo in ritardo. Fdi già li chiedeva una settimana fa

“Fratelli d’Italia ha votato a favore della mozione urgente ‘Supporto economico alle attività montane e riapertura degli impianti di risalita nel rispetto delle norme condivise col Cts’.
E’ necessaria e, anzi, addirittura tardiva. Avevo io stesso presentato una mozione urgente sullo stesso argomento una settimana fa e ribadisco che non c’è tempo da perdere. Il settore sciistico -e più in generale quello di tutto il turismo della montagna- è tra i più massacrati dalle limitazioni imposte a causa della pandemia. L’ultima coltellata l’ha data il Governo che ha bloccato la riapertura quando ormai i gestori avevano impiegato soldi e personale. A questo punto il Governo fornisca subito i ristori!
Fratelli d’Italia ha da giorni intrapreso una serie di iniziative e manifestazioni sul territorio lombardo, per sottolineare non solo la contrarietà alla chiusura degli impianti, ma anche l’urgenza degli aiuti al settore. Prima di pensare a chiudere interi settori, andrebbero potenziati i controlli”
Lo dichiara Franco Lucente, capogruppo di Fratelli d’Italia in Regione Lombardia.
