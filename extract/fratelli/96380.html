Imu-Bankitalia, Rampelli: Noi dispiaciuti per il regalo fatto alle banche

“Se non fosse tragica sarebbe comica. La dichiarazione del ministro dell’Economia e delle Finanze Saccomanni è l’ennesimo sfregio alla Camera dei deputati. Per giorni e giorni abbiamo chiesto, reclamato, preteso la sua presenza in aula per spiegare il dl Bankitalia nella sua doppia, autorevolissima esperienza di ex direttore della Banca d’Italia e di attuale ministro dell’Economia. Non si è mai fatto vedere. E ora si dice dispiaciuto per le falsità sul provvedimento.
  
Noi siamo dispiaciuti per il regalo di 7,5miliardi e mezzo fatto alle banche”. È quanto dichiara il vicecapogruppo e co-fondatore di Fratelli d’Italia, Fabio Rampelli. 
Roma, 31 gennaio 2014
