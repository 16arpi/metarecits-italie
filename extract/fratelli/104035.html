Partito democratico-Rai, Rampelli: Costretti a subire servizi e trasmissioni sulla scissione, vera o presunta


“Non è bastato il renzismo trionfante nelle nomine dei direttori dei tg Rai con l’ex presidente del Consiglio onnipresente sia come capo del governo sia come segretario del Pd. Non è bastato piegare l’informazioni alle ragioni del sì durante la campagna referendaria. Ora siamo costretti ad assistere a tutti i servizi e trasmissioni della Rai, nei tg e negli approfondimenti, con una sorta di par condicio surrettizia applicata ai ‘capitaz’ delle neo correnti del Pd.
I Tg Rai diano la notizia di questo disastro che si sta consumando a sinistra senza indugiare oltre il dovuto a discapito dei contribuenti che non ne possono più”.

È quanto dichiara il capogruppo di Fratelli d’Italia-Alleanza nazionale Fabio Rampelli, componente della commissione di Vigilanza della Rai.
