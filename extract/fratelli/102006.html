Roma, Meloni: Governo intervenga per assicurare funzionamento nidi e scuole infanzia comune

«Rivolgo un appello al Governo Renzi e al ministro della Pubblica Amministrazione Madia: intervengano per assicurare il funzionamento degli asili nido e delle scuole d’infanzia del Comune di Roma, ora minacciato da normative europee e nazionali che bloccano l’assunzione di migliaia di educatrici e insegnanti che in questi anni hanno garantito l’apertura dei servizi educativi e scolastici. Le‎ famiglie romane hanno bisogno di risposte concrete e non possono essere lasciate sole nell’incertezza che gli asili nido e le scuole dell’infanzia non apriranno a settembre per carenza di personale. Da sindaco di Roma voglio mettere al centro la tutela e la promozione dell’infanzia. E lo farò mediante lo sviluppo del sistema integrato pubblico-privato dei servizi educativi e scolastici comunali e la sperimentazione di nuovi modelli d’intervento».
Lo scrive su Facebook il presidente di Fratelli d’Italia e candidato sindaco di Roma, Giorgia Meloni.
