L&#8217;europarlamentare Maullu aderisce a Fratelli d&#8217;Italia

“La famiglia di Fratelli d’Italia può contare oggi anche sulla presenza di Stefano Maullu, uno straordinario parlamentare europeo che in questi anni ha difeso l’interesse nazionale italiano”.

Lo ha annunciato il presidente di FdI, Giorgia Meloni, in una conferenza stampa a Montecitorio.

“Sempre più credibile – ha aggiunto – il nostro processo di aggregazione e di allargamento per riportare in Italia un governo di centrodestra capace di difendere l’interesse nazionale italiano. Con Maullu si aggiunge un altro tassello importante per costruire un grande movimento sovranista e conservatore”.

Da parte sua, Maullu ha motivato la propria scelta, spiegando che “Fdi rappresenta l’innovazione e la difesa dei bisogni che l’Italia deve riproporre con forza. L’Italia è condizionato dai partner europei. Juncker e Moscovici hanno usato la clava contro l’Italia e bisogna lottare per il Paese. Lo faro’ dal Parlamento europeo”.
