Sisma, Meloni: nomina Errani non è grande idea.  Più sensato Prefetto o uomo di Stato che esponente di partito.


“Non mi pare una grande idea nominare commissario alla ricostruzione Vasco Errani, che ha come curriculum specifico solo il fatto di essere stato governatore dell’Emilia Romagna durante il sisma del 2012. Sembra una scelta che risponde più a logiche interne al PD che non all’interesse delle zone terremotate. Mi sembrerebbe più sensata e utile la nomina di un Prefetto o di un uomo di Stato rispetto a un esponente di partito che non conosce minimamente il territorio colpito dal terremoto.
In ogni caso l’obiettivo è ricostruire e per questo Fratelli d’Italia ribadisce la propria disponibilità a prescindere dai nomi”.
Lo scrive su Facebook il presidente di Fratelli d’Italia, Giorgia Meloni.
