Lollobrigida: Meloni leader e alternativa più credibile area progressista

“Giorgia Meloni si conferma leader nazionale ed europea, riconosciuta come alternativa più credibile all’area progressista, punto di riferimento e di confronto con una Europa che, pur mostrando le sue debolezze, può essere rigenerata. Sotto questa luce vanno letti gli incontri di ieri a Strasburgo di Meloni con il presidente del Parlamento europeo, Roberta Metsola, di area popolare e votata anche dall’Ecr, e con il nuovo primo ministro della Repubblica Ceca, Peer Fiala, aderente al gruppo dei Conservatori europei. Al di là dei detrattori e della propaganda interna, questo dimostra una centralità che Fdl e la sua leader hanno sul versante nazionale ed internazionale”. 

Lo ha detto in una intervista a ilTempo il capogruppo di Fratelli d’Italia alla Camera, Francesco Lollobrigida.
