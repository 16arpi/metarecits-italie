Cucchi, Cirielli: Ilaria cerca vendetta e visibilità. Basta attacchi all’Arma. Solidarietà a Nistri

“C’è il sospetto, alla luce delle ultime dichiarazioni, che Ilaria Cucchi non sia alla ricerca di verità e giustizia per la morte del fratello Stefano ma solo di una vendetta contro l’Arma. Una vendetta che le procuri un po’ di titoli di giornali e spazio mediatico”: lo afferma in una nota Edmondo Cirielli, Questore della Camera dei Deputati, commentando le dichiarazioni di Ilaria Cucchi dopo l’incontro con il comandante generale dell’Arma Giovanni Nistri.
La Cucchi ha accusato Nistri di essere interessato da un unico obiettivo: punire i tre pubblici ufficiali che hanno deciso di raccontare la loro versione dei fatti.
“Non sono più tollerabili le continue aggressioni verbali da parte della Cucchi all’Arma, che a prescindere e al netto di eventuali e pochissime mele marce continua a garantire con sacrificio e onore la sicurezza dei cittadini, con tanti feriti e caduti annuali anche a causa di violenti ed egoisti spacciatori”-  continua Cirielli
“Al comandante Nistri va tutta la mia solidarietà umana e politica, affinchè continui con il suo prezioso lavoro a difendere il Servizio e la sicurezza dei nostri carabinieri” – conclude Cirielli
