Centrodestra: Domani a Roma la due giorni di &#8220;Officina per l&#8217;Italia&#8221;

Domani, 16 ottobre, nuova riunione di “Officina per l’Italia”, la piattaforma culturale e programmatica lanciata da Fratelli d’Italia e aperta a tutte le anime del centrodestra . Saranno oltre 50 i politici, gli intellettuali, i giornalisti e gli esponenti della società civile che parteciperanno al secondo workshop che prenderà il via dalle ore 10.30 all’Hotel Minerva di Roma e si concluderà venerdì alle ore 10.30 con la presentazione delle relazioni elaborate dalle sei Commissioni tematiche.
  
 
I lavori dell’ “Officina per l’Italia” sono finalizzati alla stesura del manifesto politico-culturale per un nuovo centrodestra nazionale e l’appuntamento di domani rappresenta la seconda tappa di un percorso che si concluderà nel prossimo mese di novembre.
Saranno presenti, insieme ai fondatori di Fratelli d’Italia, Giorgia Meloni, Ignazio La Russa e Guido Crosetto, i deputati e i dirigenti di FdI e i membri del comitato scientifico e del comitato politico. Nella prima riunione tra gli altri  erano presenti: Giulio Tremonti, Gianni Alemanno, Giulio Terzi Di Sant’agata, Luciano Ciocchetti, Adolfo Urso, Giuseppe Cossiga, Magdi Cristiano Allam, Antonio Guidi, Giampaolo Rossi, Gennaro Sangiuliano, Federico Eichberg, Filippo Facci, Marco Pizzo. 
Nota per la stampa
Due i momenti aperti alla stampa: l’assemblea plenaria di domani, giovedì 17 ottobre alle ore 10.30 e la plenaria di chiusura, prevista per venerdì 18 dalle ore 10.30.
 
 
 
