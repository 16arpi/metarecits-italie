Coronavirus, Foti: Ministero Economia emani decreto per professionisti e lavoratori co.co.co. sport

“Tra le misure a sostegno del mondo sportivo, nel dl Cura Italia sono previste sia quelle per i collaboratori sportivi che per i professionisti e lavoratori con rapporto di collaborazione coordinata e continuativa. Le modalità di presentazione delle domande però, sono diverse e per quest’ultimi dovevano essere individuate con un decreto del Ministro dell’Economia e delle Finanze da adottare entro il 1 aprile 2020. Mentre nei fatti, per quanto riguarda i collaboratori sportivi l’indennità sarà riconosciuta da Sport e Salute S.p.A., per i professionisti e lavoratori Co.Co.Co l’indennità sarà riconosciuta dall’Inps. Essendo decorsi i termini per l’emanazione del decreto del Ministero dell’Economia viene di fatto preclusa la possibilità di presentazione della domanda per ottenere la prevista indennità. Fratelli d’Italia chiede al governo se intenda provvedere con urgenza al fine di risolvere questo problema che coinvolge migliaia di cittadini”.
Lo dichiara Tommaso Foti, vicecapogruppo di Fratelli d’Italia alla Camera annunciando interrogazione al ministro dell’Economia e delle Finanze.
