Milleproroghe, Urso: Copasir sollecita confronto preventivo su modifica legge 124

“Con riferimento alle norme che sarebbero contenute nel decreto legge in materia di proroghe di termini, approvato dal Consiglio dei Ministri nella riunione del 23 dicembre scorso, riguardanti la durata del mandato dei vertici dell’intelligence, il Comitato parlamentare per la sicurezza della Repubblica nel corso della seduta odierna ha espresso le proprie perplessità su queste ulteriori modifiche con decretazione di urgenza della Legge n. 124 del 2007 che fu di iniziativa parlamentare e approvata alla unanimità. Il Comitato inoltre ha ribadito l’esigenza, già più volte segnalata nel corso della Legislatura, di una revisione complessiva della Legge n. 124 del 2007 attraverso un disegno organico di natura parlamentare. Il Comitato invita pertanto il Governo ad una riflessione ed un esame preventivo anche attraverso il proprio coinvolgimento richiamando e ribadendo quanto sancito nella legge 124/2007”.

Lo dichiara il presidente del Copasir, senatore Adolfo Urso.
