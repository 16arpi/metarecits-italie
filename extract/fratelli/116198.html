Rai, Fazzolari: Su report nessuna censura. Meno male che qualcuno cerca di proteggere la Rai

“La richiesta dei consiglieri d’amministrazione della Rai, Giampaolo Rossi e Igor De Biasio, di verificare se la puntata di Report, fatta a pochi giorni dalle elezioni regionali in Umbria, violi la par condicio è più che mai legittima”. Così dichiara il senatore di Fratelli d’Italia Giovanbattista Fazzolari.
“Non c’è stata alcun richiesta di censura; la canea urlante di questa sinistra intollerante e faziosa ha persino difficoltà a capire che non si può censurare ciò che è già andato in onda. Al contrario, la richiesta dei consiglieri Rai è un atto dovuto finalizzato a proteggere l’Azienda ed il ruolo di pluralismo del Servizio. Spetterà all’Amministratore Delegato della Rai verificare se la par condicio è stata rispettata. Il resto sono le solite polemiche ideologiche di una sinistra che annaspa nelle sue contraddizioni” conclude il senatore Fazzolari.
