Trasporti, Silvestroni: Giovannini accolga la mia proposta per prolungamento Metro Roma

“Ieri il ministro Giovannini ha sottolineato la sempre maggiore necessità di integrazione tra trasporto aereo e trasporto ferroviario. Benissimo. In commissione trasporti troverà la mia risoluzione per prolungare la Metro A di Roma da Anagnina all’Aeroporto di Ciampino. Giovannini ha la possibilità di passare dalle parole ai fatti e inserire la realizzazione del prolungamento fino a Ciampino della linea A della metropolitana di Roma tra le opere finanziabili con le risorse del Piano nazionale di ripresa e resilienza e comunque individuare, le risorse finanziarie necessarie a garantire la realizzazione dell’opera da considerarsi propedeutica alla conversione della tratta ferroviaria Albano – Roma Termini in metropolitana leggera.” Lo dice il capogruppo di FDI in commissione trasporti a Montecitorio, Marco Silvestroni.
