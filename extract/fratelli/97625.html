Toscana: la battaglia di FdI-An contro il &#8216;toscanellum&#8217; di Denis Renzini

Continua a colpi di emendamenti, la lunga maratona del Consiglio regionale della Toscana che oggi è impegnato, come annunciato da luglio, nell’approvazione della nuova legge elettorale con cui andranno a votare i toscani nella prossima primavera.

La nuova legge prevede la reintroduzione delle preferenze, ma anche un listino bloccato che darà il potere alle segreterie politiche di scegliere al posto di cittadini chi mandare come rappresentante in Consiglio Regionale.
Per il gruppo di Fratelli d’Italia si aprono giorni difficili di dura opposizione. Presentati ben 8700 emendamenti dei quali ne verrano discussi 7000.
“Abbiamo discusso in questo assemblea per due anni di legge elettorale e con un colpo di spugna estivo, il Partito Democratico e Forza Italia hanno annullato tutto per far votare oggi  una legge dispotica che toglie ai toscani la sovranità popolare di scegliere i propri rappresentanti – dichiarano i consiglieri Giovanni Donzelli, Paolo Marcheschi e Marina Staccioli – Votando questa legge, si uccide la Democrazia. Questa legge sarà votata dai consiglieri regionali oggi presenti in aula, ma è bene che i toscani vedano chi sono i veri mandanti: Renzi e Verdini. A scopo simbolico e dimostrativo, quindi, abbiamo distribuito a tutti i consiglieri una maschera, metà Renzi metà Verdini, invitandoli ad indossarla”.
Firenze, 10 settembre 2014
