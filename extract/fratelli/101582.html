Giustizia civile, intervento di Edmondo Cirielli alla Camera del 9 marzo 2016

La verità è che nel settore giustizia ci sono vuoti organici pazzeschi, c’è una geografia giudiziaria disegnata e ridisegnata sempre con i soliti criteri della forza politica, senza tenere ben in vista le norme e l’interesse generale di dare le risposte adeguate ai territori; e il governo risponde sostanzialmente con una piccola foglia di fico ad un problema enorme.
Le cose importanti hanno bisogno di risorse, tutto il mondo della giustizia vive in una situazione asfittica, assolutamente inadeguata per affrontare la mole dell’arretrato, così come una serie di disfunzioni; e noi crediamo che ancora una volta il governo, ancorché punti in maniera pesante, contrariamente a quello che ha detto ieri il ministro Orlando, ad incamerare tasse tramite i contributi unificati, non riesca assolutamente a dare le risposte finanziarie che una riforma di grande respiro dovrebbe avere, per un’efficienza, una razionalizzazione e una specializzazione del processo civile, che voi vi vantate di portare avanti, ma che in realtà rimane ancora ferma al palo.
