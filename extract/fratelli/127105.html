Fisco, Zucconi: Governo in Aula su &#8220;cartelle pazze&#8221;

“Fratelli d’Italia chiede al governo di venire in Aula a riferire su una situazione incresciosa che riguarda molti imprenditori investiti da richieste di pagamento molto simili alle  cosiddette ‘cartelle pazze’. Moltissime aziende, infatti, stanno ricevendo richieste di pagamenti sballati in base al modello 770. Il modello 770 prevede due pagamenti: quello semplificato che attiene alle ritenute dei dipendenti e quello ordinario che riguarda altre ritenute come quelle di capitale, ma sembra che ci sia stato un fenomeno di non allineamento del modello 770, specialmente con le dichiarazioni correttive, che ha portato alla duplicazione delle ritenute e che ha portato l’Agenzia delle Entrate a richiedere doppi versamenti che chiaramente non sono dovuti. È assolutamente urgente che il governo chiarisca e ponga fine a questa vicenda”. 

Così in Aula alla Camera il deputato e capogruppo di Fratelli d’Italia in Commissione Attività produttive, commercio e turismo, Riccardo Zucconi. 

