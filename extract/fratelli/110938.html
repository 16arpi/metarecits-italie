Bolkestein, Zucconi: Nostre idee fanno breccia nel Governo

“Prendiamo atto che le nostre idee e i nostri intenti volti a scongiurare l’applicazione della Direttiva Bolkestein, salvaguardando le concessioni balneari esistenti e il mondo lavorativo che vi orbita attorno, stiano facendo breccia tra le fila del governo tanto che il ministro Centinaio, come annunciato sui mezzi di stampa, ricalcando una proposta di legge che già da tempo ho presentato in Parlamento, ha in mente di escludere le spiagge dalla Direttiva menzionata. Noi di Fratelli d’Italia siamo sempre dalla parte della Nazione, dei lavoratori e delle piccole e medie imprese. Pertanto non ci importa chi avrà i meriti, l’importante è cercare di superare questo problema che affligge un intero settore e migliaia di famiglie italiane. Affinché questo obiettivo sia raggiunto in tempi più celeri possibili, chiediamo nuovamente al governo e al ministro Centinaio di prendere in considerazione la nostra proposta di legge presentata già da mesi e di portarla in Aula per metterla ai voti”.
Lo dichiara Riccardo Zucconi, deputato di Fratelli d’Italia e componente della commissione Attività produttive.
