Polizia, Cirielli: Grazie ad agenti, Governo rispetti loro lavoro

“Grazie alle nostre donne e ai nostri uomini della Polizia di Stato che oggi festeggiano 165 anni di impegno al servizio dell’Italia. Alle belle parole di oggi seguano fatti concreti, a partire dal riordino delle carriere e dai contratti. Sarebbe questo il modo migliore per celebrare la fondazione del Corpo. I nostri agenti svolgono un ruolo fondamentale e il loro instancabile lavoro a tutela della nostra sicurezza e della legalità va rispettato con misure reali. Ci aspettiamo segnali in tal senso dal governo e non certo quelli espressi dall’emendamento Bubbico al decreto sicurezza che prevede il numero identificativo per le Forze di Polizia in servizio di ordine pubblico”. È quanto dichiara Edmondo Cirielli, deputato di Fratelli d’Italia-Alleanza Nazionale.
