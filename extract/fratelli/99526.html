Immigrazione, Fidanza: Sindaci facciano disobbedienza civile&#8230;

…RENZI E ALFANO SONO IRRESPONSABILI. «Renzi e Alfano sono degli irresponsabili. È molto chiaro quello che continuano a pretendere da Regioni e Comuni ormai al collasso, mentre rimane assolutamente misterioso cosa pensino di fare per fermare gli sbarchi e ottenere dall’Europa l’equa ripartizione dei richiedenti asilo. Non si può continuare a scaricare sui territori migliaia di disperati senza arte né parte, spesso male identificati o senza controlli sanitari. Non si può speculare sulla crisi continuando ad incentivare la trasformazione di alberghi o case di riposo in centri per immigrati. Non si può continuare ad ingrassare le cooperative e gli amici degli amici. A questo punto, di fronte all’inerzia e all’irrilevanza internazionale del governo, invitiamo i sindaci alla disobbedienza civile e a rifiutarsi di fornire lo Stato strutture per l’accoglienza degli immigrati, almeno fino a quando il governo non avrà agito per fermare gli sbarchi».

È quanto dichiara Carlo Fidanza, responsabile nazionale Enti Locali e componente dell’Ufficio di Presidenza di Fratelli d’Italia-An.
