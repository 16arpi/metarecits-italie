Governo, Crosetto: nessun pregiudizio su presidenze a M5S

“Noi, come Fratelli d’Italia, siamo più interessati a portare avanti l’attività delle Camere su temi concreti come l’aiuto alle imprese, l’abolizione dell’Imu o la non pignorabilità della prima casa ed altri, su cui ci pare essere una convergenza di tutti i gruppi parlamentari e non rivendichiamo presidenze di commissioni che spettano all’opposizione. 
  
Ma non abbiamo alcuna contrarietà né pregiudizio nei confronti di un esponente del M5S alla Presidenza del Copasir o della Vigilanza Rai. Ci auguriamo che, mentre si cerca una quadra per spartirsi i posti disponibili tra i grandi partiti, non venga meno l’interesse sui veri temi e problemi del Paese. Sui punti principali presenteremo oggi e domani le nostre proposte di legge che verranno inviate per cercare una condivisione ampia a tutti gli altri partiti”.
È quanto dichiara Guido Crosetto, coordinatore nazionale e fondatore di Fratelli d’Italia.
Roma, 21 marzo 2013
