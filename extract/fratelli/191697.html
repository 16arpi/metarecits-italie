Occupazione: dati Inps certificano efficacia misure governo Meloni

“Con l’eliminazione del reddito di cittadinanza, riparte l’occupazione nazionale. Lo conferma oggi l’INPS, nell’osservatorio sul precariato, che a dicembre 2023 segna un saldo positivo tra i nuovi rapporti di lavoro e le cessazioni, con + 523 mila posti, di cui ben 395.708 contratti sono a tempo indeterminato. Questi dati, sommati al calo della disoccupazione, certificano l’efficacia delle misure messe in campo dal governo Meloni, volte a creare un clima economico positivo in Italia e ad aumentare la fiducia delle imprese, che tornano così ad investire. Sono risultati più che incoraggianti che ci convincono a proseguire sulla strada intrapresa e rappresentano un cambio di passo importante rispetto alle fallimentari politiche immobiliste e ai bonus assistenzialistici, tanto cari a Pd e M5S”.
Lo dichiara in una nota, Tommaso Foti, capogruppo di Fratelli d’Italia alla Camera.
