La solidarietà di Giorgia Meloni e FdI-An al Presidente Iannone

“Piena solidarietà e totale vicinanza al presidente della Provincia di Salerno Antonio Iannone, da parte mia e di Fratelli d’Italia-Alleanza nazionale. Mi auguro che gli inquirenti possano tempestivamente far luce sul caso e individuare i responsabili. 
  
Simili atti intimidatori, infatti, non possono e non devono essere sottovalutati e dimostrano che ancora oggi, in alcuni ambienti, esiste la volontà di soffocare il confronto democratico con la violenza ideologica, per rigettare l’Italia indietro di 40 anni. Se conosco bene Antonio Iannone so che le ignobili minacce ricevute non sortiranno l’effetto desiderato da questi vigliacchi personaggi. Anzi, saranno una ulteriore spinta per continuare ad essere un solido punto di riferimento istituzionale e politico per tutta la comunità cittadina della provincia di Salerno. E ovviamente ci troverà al suo fianco”.
E’ quanto dichiara il presidente nazionale di Fratelli d’Italia-Alleanza Nazionale, Giorgia Meloni. 
Roma, 14 marzo 2014
