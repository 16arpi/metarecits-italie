Bus in scarpata. Rispoli: Cordoglio per familiari vittime

“Esprimo, a nome del Consiglio Provinciale e mio personale, il più profondo cordoglio ai familiari delle vittime dell’immane tragedia cui stiamo assistendo tutti con dolore”.

Così il presidente del Consiglio provinciale di Napoli, Luigi Rispoli, si è espresso in merito ai tragici fatti verificatisi sull’A16 nella tarda serata di ieri.
“I pellegrini caduti in questo funesto incidente – conclude Rispoli – erano di Pozzuoli, Giugliano, Monteruscello, di altri Comuni dell’area flegrea. Per questo motivo la prossima seduta del Consiglio Provinciale, prevista per dopodomani, si terrà con le bandiere a mezz’asta in segno di lutto e sarà osservato un minuto di silenzio in memoria delle vittime”.
  
 
Napoli, 29 luglio 2013

