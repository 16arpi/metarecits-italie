Omicidio Vassallo. Cirielli: Ritardi e inadempienze nelle indagini. Depositata richiesta per istituire una commissione parlamentare d’inchiesta

“Il Parlamento ha il dovere di mettere in campo tutti gli strumenti, sia ispettivi che di natura politica, per non far calare il silenzio sull’omicidio del sindaco di Pollica, in provincia di Salerno, Angelo Vassallo: lo ha dichiarato  il deputato salernitano di Fratelli di Italia, Edmondo Cirielli, che nel corso di un incontro a Roma che si è tenuto il 22 novembre promosso dalla fondazione Vassallo, ha annunciato la richiesta a firma sua e del leader del partito Giorgia Meloni, depositata il 25 ottobre 2017 alla Camera dei Deputati, di istituire una commissione speciale di inchiesta sull’omicidio Vassallo.
“Fino ad oggi era giusto rispettare il lavoro dell’Autorità giudiziaria, unica istituzione deputata ad accertare la verità, ma non possiamo sottrarci al dovere morale e politico di continuare a tenere accesi i riflettori su un assassinio che ha colpito un rappresentante dello Stato e che sette anni dopo resta senza colpevoli” –  ha concluso Cirielli evidenziando come “la missione della commissione sia anche quella di accertare eventuali inadempienze o ritardi nelle indagini sulla morte di Vassallo”
