Migrazioni, Rampelli: Solo rabbia, persi 3 anni. Hanno sulla coscienza tratte di esseri umani, morti e guerre tra poveri


L’accordo Italia/Libia senza il blocco navale è una buffonata. “Lo avevamo detto oltre 3 anni fa. Bisognava dichiarare guerra ai trafficanti di uomini. Ci hanno dato dei guerrafondai e xenofobi. Ora anche l’Unione Europea si rende conto che per combattere il flusso dei migranti, per lo più economici – come hanno finalmente riconosciuto – è necessario stroncare il business. Hanno perso 3 anni, il Mediterraneo è stato trasformato in un cimitero, l’Italia in un colabrodo, le nostre città in suk. E ancora scherzano con il fuoco. L’accordo Italia/Libia infatti non contiene il blocco navale e la restituzione immediata dei barconi intercettati alla Libia: un’altra buffonata, dunque”.
È quanto dichiara il capogruppo di Fratelli d’Italia-Alleanza nazionale Fabio Rampelli.
