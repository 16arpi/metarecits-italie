Nassiriya, Meloni: Italia onora memoria di coloro che hanno perso la vita per garantire pace e sicurezza

«Oggi l’Italia celebra la Giornata del ricordo dei Caduti militari e civili nelle missioni di pace, istituita nel giorno in cui ricorre l’anniversario del drammatico attentato di Nassiriya in Iraq. Oggi il popolo italiano onora la memoria di tutti coloro che hanno perso la vita per garantire pace e sicurezza. Oggi la Nazione ringrazia le Forze Armate e i civili che, nei diversi teatri di guerra e nelle aree di crisi, sono in prima linea per difendere la libertà, costruire la pace e combattere il terrorismo».
È quanto scrive su Facebook il presidente di Fratelli d’Italia, Giorgia Meloni.
