Convegno Almirante, Meloni: Interrogazione a Governo su no regione Trentino

SOLITA SINISTRA CHE FA POLITICA SU ODIO E CRIMINALIZZAZIONE AVVERSARIO. «Fratelli d’Italia-Alleanza Nazionale presenterà un’interrogazione parlamentare…

…al Governo Renzi sulla decisione della Giunta e del Consiglio regionale del Trentino Alto-Adige di negare la concessione di una sala della Regione per un convegno dedicato a Giorgio Almirante. Probabilmente le Istituzioni regionali non conoscono la figura e il ruolo significativo che Almirante ha avuto nella storia repubblicana e il riconoscimento istituzionale che anche il Presidente della Repubblica Napolitano ha voluto tributare al segretario del Msi in occasione della celebrazione alla Camera dei Deputati del centenario della sua nascita. Sostenere motivazioni di ordine pubblico per impedire il ricordo di una personalità che ha fatto del rispetto delle Istituzioni e del dialogo i tratti distintivi della sua attività politica dimostra che siamo di fronte alla solita sinistra che sa fare politica solo sull’odio e sulla criminalizzazione dell’avversario».
È quanto dichiara il presidente di Fratelli d’Italia-Alleanza Nazionale, Giorgia Meloni.
