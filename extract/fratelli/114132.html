Scuola, FdI presenta interrogazione a ministro Bussetti su gatto ucciso da bidello

“Fratelli d’Italia chiede al ministro Bussetti di dare immediati chiarimenti sul gravissimo episodio avvenuto in una scuola primaria di Gioia Tauro dove un bidello ha ucciso a bastonate un gatto davanti ai bambini dell’istituto. Solo poche settimane fa, il Parlamento ha reintrodotto l’educazione civica come materia scolastica, all’interno della quale vi è anche il rispetto degli animali. Episodi così raccapriccianti non possono e non devono essere minimamente tollerati e per questa ragione mi auguro che da parte del ministero vengano presi provvedimenti severi verso questo collaboratore scolastico.”.
Lo dichiara Paola Frassinetti deputato di Fratelli d’Italia e vicepresidente della Commissione Cultura e Istruzione presentando una interrogazione al Ministro dell’Istruzione Marco Bussetti.
