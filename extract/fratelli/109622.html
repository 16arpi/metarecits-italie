Dl terremoto, Meloni: E&#8217; occasione persa, del &#8216;governo del cambiamento&#8217; restano solo passerelle Conte

«Dalla Commissione Ambiente della Camera arrivano solo delusioni per le popolazioni e i Comuni colpiti dal sisma. Il Governo grillo-leghista blinda il decreto terremoto, lascia inascoltate le richieste giunte da tutte le realtà coinvolte nelle audizioni e non dà alcuna disponibilità a risolvere la vera priorità: la tempestività delle risposte, che dopo due anni ancora non arrivano. Fratelli d’Italia aveva fatto sue queste richieste presentando decine di emendamenti per uno snellimento delle procedure di ricostruzione e una maggiore attenzione per le comunità colpite. Nonostante le assicurazioni di Conte, questo provvedimento è un’occasione persa: non porta alcun beneficio e non affronta intere emergenze come quella di Ischia e della ricostruzione del centro Italia. Del ‘governo del cambiamento’ restano, per ora, solo parole e le passerelle di Conte».
Lo dichiara il presidente di Fratelli d’Italia, Giorgia Meloni.
