Pesca, Albano: bene ok nostro Odg a sostegno pescatori

“Esprimo soddisfazione per l’accoglimento del nostro ordine del giorno al decreto Sostegni Ter, che impegna il governo a porre in essere azioni urgenti a sostegno del comparto pesca”. 
Lo afferma Lucia Albano, deputato di Fratelli d’Italia e componente della Commissione Finanze.“Nello specifico, chiediamo che il governo introduca sostegni economici mirati ed iniziative a difesa del settore, anche nelle istituzioni europee” spiega l’onorevole.“Questo ordine del giorno si aggiunge all’interrogazione parlamentare depositata da Fratelli d’Italia ad inizio marzo per domandare maggiori tutele nei confronti dei pescatori che, tra riduzione delle giornate di lavoro, caro gasolio e problemi ambientali, stanno vedendo precipitare il loro fatturato e temono per il futuro delle loro famiglie”, conclude.
