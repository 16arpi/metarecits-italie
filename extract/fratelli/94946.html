Quirinale, Meloni: serve persona fuori dal Palazzo

“Al Quirinale serve una persona che possa rappresentare tutti gli italiani, per questo cercherei più fuori dal Palazzo che non dentro, perché chi ha rappresentato per tanti anni una parte degli italiani più difficilmente può riuscire a rappresentarli tutti in una fase delicata come questa. Mi chiedo perché l’Italia non voglia rappresentarsi una volta tanto con uno di quei tanti italiani eccezionali nella loro normalità, che non sono passati da una poltrona e che invece forse rappresentano il sentimento dell’Italia meglio di tutti quelli che sono stati seduti dentro il palazzo.  Sicuramente a me piacerebbe l’ipotesi di una donna Capo dello Stato, anche perché non è mai accaduto in settant’anni di storia repubblicana. I nomi in campo sono tutti molto autorevoli, ma la scelta dipenderà anche dalla voglia della politica di dare dei segnali di discontinuità, di innovazione, che delle volte purtroppo manca alle forze politiche”.
È quanto ha detto Giorgia Meloni, capogruppo alla Camera di Fratelli d’Italia, intervenendo a Tgcom24.
Roma, 11 aprile 2013
