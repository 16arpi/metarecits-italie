Albano Laziale, Silvestroni: sulla discarica di Albano Zingaretti scappa e Gualtieri non si trova

“Il presidente della Regione Lazio si prende anche il lusso di non rispondere alle interrogazioni sulla discarica di Albano, sequestrata dalla procura. 
Voglio sperare che nessuno in Regione abbia ancora il coraggio di giustificare una procedura superficiale e allarmante, sostenendo che il provvedimento interdittivo per infiltrazioni mafiose redatto dal Prefetto Pecoraro era datato e non attuale.
La notizia di oggi è che Zingaretti non risponde e come voglia procedere la Regione Lazio sulle interdittive antimafia rimane un mistero, ma non si potrà scappare per sempre dalle responsabilità e questa volta Zingaretti e Gualtieri non potranno scaricare le colpe sulla Raggi.
Sulla disastrosa riapertura della discarica di Ronciliano la responsabilità politica del PD è ormai evidente per tutti, ma ancora tanti dubbi vanno chiariti. Per una volta il PD ci mettesse la faccia” lo dichiara in una nota il deputato e presidente provinciale romano di Fratelli d’Italia Marco Silvestroni. 
