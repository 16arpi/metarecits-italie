Atreju: mercoledì 4 dicembre conferenza stampa di presentazione

Domani, mercoledì 4 dicembre alle ore 14 al Circo Massimo di Roma – con appuntamento presso Belvedere Romolo e Remo, piazzale Ugo La Malfa – si terrà la conferenza stampa di presentazione di “Atreju 2024 – La via italiana”, che si svolgerà dall’8 al 15 dicembre prossimi.
Saranno presenti: il responsabile organizzazione di Fratelli d’Italia, Giovanni Donzelli, il presidente di Gioventù nazionale Fabio Roscani, i capigruppo di Camera e Senato Galeazzo Bignami e Lucio Malan, il responsabile del programma Francesco Filini e il responsabile comunicazione Andrea Moi. Nell’occasione saranno comunicate anche le modalità di accredito per i giornalisti alla manifestazione.
