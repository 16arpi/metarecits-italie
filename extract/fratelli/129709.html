Comunali. Lollobrigida: Fiano non ha nulla da dire su offese a Israele di Foggetta?

“Leggere le violentissime e farneticanti offese antisemite di Michele Foggetta contro lo stato di Israele e il suo popolo lascia a dir poco increduli. E le scuse del candidato sindaco della sinistra a Sesto S. Giovanni, che ha tentato una imbarazzante e timida auto-assoluzione, rappresentano una toppa peggiore del buco. Ma l’onorevole Fiano, così solerte nel puntare il dito verso chi nel campo opposto al suo utilizzi un linguaggio d’odio o simboli riconducibili al secolo scorso, non ha nulla da dire sull’aspirante primo cittadino sostenuto dal Partito democratico? Nessuna presa di distanza, nessuna condanna, niente di niente? Verrebbe quasi da pensare che, dietro a tanta ‘confusione’, si celino solo una grande ipocrisia e il tentativo di nascondere incapacità e inefficienza”. Lo dichiara il capogruppo di Fratelli d’Italia alla Camera, Francesco Lollobrigida.
