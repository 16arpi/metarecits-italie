Meloni: proposte FdI diventano proposte di tutto il centrodestra

Prendiamo atto con soddisfazione che diverse proposte contenute nel programma di Fratelli d’Italia sono diventate le proposte dell’intera coalizione di centrodestra. Prima tra tutte la restituzione dell’Imu sulla prima casa, una battaglia  che oggi Silvio Berlusconi ha fatto sua e che Fratelli d’Italia aveva lanciato nei giorni scorsi, perché riteniamo che la casa nella quale vive una famiglia sia un bene sacro, che non deve essere tassato e che non può essere pignorato se non è stato volontariamente ipotecato dal proprietario. Stesso discorso vale per l’accordo con la Svizzera per tassare i capitali nascosti dagli evasori italiani nei forzieri delle banche elvetiche: un altro punto programmatico di Fratelli d’Italia e ora di tutto il centrodestra. Quello che è accaduto oggi è solo l’ultima dimostrazione di quanto sia utile all’intero centrodestra un partito come Fratelli d’Italia, che ha l’entusiasmo e la voglia di cercare e proporre nuove soluzioni per risolvere i problemi concreti degli italiani.
 
È quanto dichiara Giorgia Meloni, fondatore di ‘Fratelli d’Italia – Centrodestra nazionale’.
