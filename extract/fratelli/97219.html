Riforme, Crosetto: Epurazione Mauro certifica ingresso Casini nel Pd

«L’epurazione di Mario Mauro dalla Commissione Affari costituzionali del Senato certifica definitivamente l’ingresso di Casini nel Pd e la volontà dei sedicenti moderati di salire sul carro di Renzi.
  
 Sono molto contenti di poter servire il nuovo padrone e attendere, scodinzolando, che dalla tavola imbandita cada qualche osso. Poiché Mauro aveva avuto l’ardire di non allinearsi su una riforma costituzionale senza né capo né coda, il gruppo ‘Per l’Italia’ ha voluto consegnare la testa del ‘traditore’ prima che il Presidente del Consiglio tornasse in Italia».
È quanto dichiara il coordinatore nazionale di Fratelli d’Italia-Alleanza Nazionale, Guido Crosetto.
Roma, 10 giugno 2014
