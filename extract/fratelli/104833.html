Berlato (FdI-An-Mcr): La vita e la famiglia vanno difese e sostenute

“Per noi la difesa della vita e il sostegno della famiglia e della natalità sono priorità.” A dichiararlo Sergio Berlato Coordinatore per il Veneto di Fratelli d’Italia – Alleanza Nazionale, “ trovo pienamente condivisibile la scelta di Fratelli d’Italia ‐ Alleanza Nazionale di confermare la propria adesione alla Marcia per la Vita a Roma il 20 maggio, così come altrettanto condivisibile e corretta è la scelta di farlo senza utilizzare simboli e bandiere di partito La vita umana è sacra e quindi assolutamente intoccabile dal concepimento alla morte naturale, ‐ prosegue Sergio Berlato ‐ senza alcuna eccezione, alcuna condizione, alcun compromesso. Come politico , ma soprattutto come uomo, padre e nonno, affermo la mia contrarietà a normative e azioni in genere che vadano contro la legge naturale, ‐ prosegue Sergio Berlato ‐ e sono altrettanto contrario alla manipolazione mediatica e culturale atta a far passare come “normali” atteggiamenti contro‐natura. La funzione dello Stato è di rispettare e promuovere i diritti umani di tutti i cittadini, ‐ conclude Sergio Berlato ‐ senza discriminazioni di alcun genere, tanto meno di età o impossibilità di agire”.
