Sicurezza, Silvestroni: A Velletri il Sindaco Pocci fa la brutta copia di Orlando

“Cosa non si farebbe per un minuto di notorietà. Era chiaro che il pessimo esempio di Orlando e De Magistris creasse degli emulatori e così è stato con il sindaco di Velletri. Qualcuno ricordi a Pocci che il suo primo dovere è quello di rispettare le leggi dello stato. La sua morale finto buonista sull’accoglienza e l’integrazione è francamente stucchevole. Non può esistere alcuna convivenza civile senza regole precise cosa che il decreto sicurezza finalmente comincia a fornire. Abbiamo visto i risultati di questi modelli di accoglienza indiscriminata sul nostro territorio tra migranti in fuga e strutture inidonee. Forse qualcuno si sta agitando perché si vuole porre freno ad un business? Il decreto va applicato fino in fondo come è giusto che sia e spero vivamente che contro chi sbandiera il mancato rispetto della legge il governo intervenga adeguatamente. Pocci torni ad occuparsi dei (tanti) problemi di velletri e non la butti in caciara imitando cattivi maestri” lo ha dichiarato in una nota il deputato di Fratelli d’Italia Marco Silvestroni.
