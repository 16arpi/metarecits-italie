Violenza donne, Fdi presenta campagna nazionale

Conferenza stampa, ore 13, Sala Nassirya, Palazzo Madama

Fratelli d’Italia presenterà oggi alle ore 13 in Senato, nella Sala Nassirya, nel corso di una conferenza stampa la campagna nazionale sulla tutela delle vittime di violenza in occasione della Giornata internazionale per l’eliminazione della violenza contro le donne.
Alla conferenza stampa dal titolo “Non Solo mance! Per una reale tutela delle donne vittime di violenza” interverranno la senatrice Isabella Rauti, responsabile del Dipartimento Pari Opportunità, Famiglia e Valori non negoziabili di Fratelli d’Italia, l’on. Lucia Albano, componente la Commissione Finanze della Camera dei Deputati, l’on. Maria Teresa Bellucci, capogruppo di FdI in Commissione Affari sociali della Camera dei Deputati, Cinzia Pellegrino, responsabile del Dipartimento Tutela vittime di Fratelli d’Italia, e Ambra Sansolini, vittima di violenza e scrittrice.
Nota per la Stampa
L’accesso all’area è consentito previo accredito e nel rispetto delle norme anti-Covid. I giornalisti, fotografi e cineoperatori che vorranno seguire l’evento dovranno inviare la richiesta di accredito all’indirizzo e-mail: stampa.fdi@senato.it, indicando nome e cognome, recapito telefonico e testata.

 
