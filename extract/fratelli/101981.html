Migranti, Meloni: Tassare turisti Ue per finanziare accoglienza è delirio

«Delirio delle Istituzioni europee. Ora propongono una tassa ai turisti che entrano nella UE per finanziare l’accoglienza di chi arriva illegalmente. Così negli alberghi ci potremo mettere a 35 euro al giorno i richiedenti asilo invece dei turisti. Con la piccola differenza che i turisti pagano di tasca propria, mentre per i sedicenti profughi paghiamo noi. Complimenti. Immagino che anche Renzi e Alfano saranno d’accordo con questo delirio». Lo scrive su Facebook il presidente di Fratelli d’Italia e candidato sindaco di Roma, Giorgia Meloni.
