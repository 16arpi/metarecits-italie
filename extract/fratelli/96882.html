Difesa, Cirielli: Da governo ennesimo imbroglio. Vergogna

“Dal Governo un nuovo imbroglio. Con il Def ci sara’ per le donne e gli uomini del comparto sicurezza uno stop ai rinnovi contrattuali fino al 2020. Vergogna. Altro che 700 milioni di euro in piu’ per le Forze dell’Ordine”.
  
E’ quanto dichiara Edmondo Cirielli, deputato di Fratelli d’Italia-Alleanza Nazionale. “Il Sap e i Cocer – spiega – denunciano da tempo una situazione intollerabile a causa dei blocchi stipendiali e contrattuali, oltre ai problemi di amministrazione ordinaria con cui si e’ costretti a convivere, a cui si aggiunge l’insostenibile situazione degli idonei. E il Governo cosa fa? Inganna ancora una volta chi tutela e difende la nostra sicurezza”. “Non ci sono ormai piu’ parole – conclude Cirielli – per descrivere questo atteggiamento. Mi appello nuovamente al ministro della Difesa, Roberta Pinotti, e al ministro dell’Interno, Angelino Alfano, chiedendo loro di fare al piu’ presto chiarezza. Le donne e gli uomini del comparto cosi’ non possono piu’ andare avanti”.
 Roma, 10 aprile 2014
