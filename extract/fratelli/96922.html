Corteo Roma, Meloni: Tardive parole Alfano, si schieri con forze dell&#8217;ordine e chieda dimissioni Bubbico

«Prendiamo atto delle parole, anche se molto tardive, del ministro Alfano. Non possiamo e non vogliamo però dimenticare quelle del suo vice Filippo Bubbico che invece di proporre soluzioni per individuare i violenti che hanno messo a ferro e fuoco Roma si è limitato a un’accusa generalizzata dei propri uomini.
  
Al di là delle parole di oggi, Alfano dimostri con i fatti di stare dalla parte dei tutori dell’ordine e non con il suo vice che con il suo agire fa da sponda alla sinistra. Come titolare del Viminale non si limiti a dire no alle assurde proposte di Bubbico ma chieda e ottenga dal presidente del Consiglio Renzi le dimissioni del suo vice ministro».
È quanto dichiara il presidente di Fratelli d’Italia-Alleanza Nazionale, Giorgia Meloni.
Roma, 18 aprile 2014
