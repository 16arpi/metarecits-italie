Sicurezza e lotta alla criminalità, Taglialatela: Da più di un anno Fratelli d&#8217;Italia sostiene&#8230;

…NO INDULTI ED AMNISTIE, SEZIONI SPECIALI DEI TRIBUNALI PER VELOCIZZARE I PROCESSI. “Ci fa piacere che il Ministro Alfano si sia svegliato dal sonno che sta caratterizzando le sue politiche e quelle di Renzi sul tema sicurezza, accompagnati da un Sindaco (De Magistris) che a fronte dei tanti omicidi di camorra e dei tanti episodi di violenza che stanno caratterizzando la nostra città preferisce occuparsi dei matrimoni gay.
Come Fratelli d’Italia – An da più di un anno stiamo indicando quella che per noi è la giusta ricetta per combattere i criminali e dare sicurezza al territorio ed ai cittadini napoletani: no a qualsiasi forma di sconto di pena, di indulto o amnistia. I criminali devono restare in galera e scontare la pena fino in fondo.
In più vi è bisogno di attivare sezioni speciali dei tribunali penali aperte h24 cosi da poter velocizzare i processi, cosi come vi è bisogno che le forze dell’ordine vengano messe nelle condizioni di operare, ponendo fine ai tanti vergognosi tagli che negli ultimi anni hanno caratterizzato il comparto sicurezza. Per questo nel pacchetto sicurezza lanciato a livello nazionale dal nostro partito abbiamo chiesto l’aumento degli stipendi ai rappresentanti delle forze dell’ordine e nuove 20 mila assunzioni”, è quanto dichiarato in una nota dal Parlamentare napoletano di Fratelli d’Italia e membro della Commissione Antimafia Marcello Taglialatela.
