Ambiente, Petrucci: Governo lavora per la vera transizione ecologica

“Infinite galassie, infiniti mondi. Ma la Terra, la nostra Terra, è una soltanto. Impariamo ad amarla e a proteggerla sempre di più. Nella Giornata mondiale dell’Ambiente ricordiamo ancora una volta la bellezza e l’unicità del Pianeta. Tema di quest’anno, il contrasto all’inquinamento da plastiche e microplastiche: ognuno di noi può fare molto per ridurre e abbattere questo rischio, attraverso comportamenti sempre più consapevoli. Anche il governo continua a lavorare ogni giorno con l’obiettivo di garantire una vera transizione ecologica, graduale e costante, preservando allo stesso tempo l’ambiente, l’economia e il futuro delle giovani generazioni”.
Lo dichiara la senatrice di Fratelli d’Italia Simona Petrucci.
