Forze dell&#8217;ordine, Cirielli: Polizia in città e Carabinieri in campagna, Minniti chiarisca

“Il ministro dell’Interno Marco Minniti avrebbe intenzione di “razionalizzare” il coordinamento delle polizie, ma dai telegiornali nessun riferimento alle dichiarazioni a margine della riunione ferragostana con i vertici delle forze dell’ordine”. È quanto dichiara Edmondo Cirielli, deputato di Fratelli d’Italia-Alleanza Nazionale.
“Minniti avrebbe affermato che è necessario procedere ad una razionalizzazione dei presidi “attraverso una presenza coordinata che privilegia l’impiego della Polizia di Stato nei capoluoghi e dell’Arma dei Carabinieri nel restante territorio”, rispolverando il vecchio e vergognoso piano comunista di Giannicola Sinisi della ruralizzazione dell’Arma. Della serie, Polizia in città e Carabinieri in campagna. Il ministro chiarisca questa indiscrezione che, se confermata, sarebbe gravissima”.
