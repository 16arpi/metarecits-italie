La denuncia di Donzelli: Il Governo Renzi paga i debiti alla società di Renzi

“Online le carte che provano il pagamento del Fondo Centrale del Ministero dell’Economia. Premier chieda scusa e restituisca i soldi” Il capogruppo di Fratelli d’Italia e candidato a governatore per la Toscana Giovanni Donzelli, dopo la conferenza stampa sul tema che si è svolta questa mattina…

… ha reso pubblici sul suo blog http://giovannidonzelli.blogspot.it/ i documenti, le cifre e la storia sui debiti di Chil Post, società della famiglia Renzi, in relazione alle garanzie chieste a Fidi Toscana, finanziaria della Regione: “Ad intervenire per garantire il debito della società Chil Post della famiglia Renzi – commenta Donzelli – ci ha pensato il Ministero dello Sviluppo Economico attraverso il Fondo Centrale di Garanzia, con una erogazione avvenuta il 30/10/2014, quando Matteo Renzi era già premier. In pratica a coprire i debiti creati dalla società di famiglia Renzi è lo stesso Governo Renzi. L’intervento era stato previsto come controgaranzia rispetto alla garanzia già offerta da Fidi Toscana, finanziaria della Regione Toscana che si era impegnata a coprire circa 322mila euro del debito rimanente del finanziamento concesso dalla BCC di Pontassieve a Chil Post. L’operazione – prosegue Donzelli – è costata un totale di 263.114,70 euro di soldi dei cittadini, suddivisi fra 236.803 del Fondo Centrale di Garanzia (Governo) e 26.311 di Fidi Toscana. Gli imprenditori in Italia si suicidano perché non ce la fanno ad andare avanti, ma non se si chiamano Renzi: questo è indegno – conclude Donzelli – il premier dovrebbe chiedere scusa e restituire subito quei soldi”.
SCARICA L’INTERROGAZIONE
