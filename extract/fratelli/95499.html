Roma, Rampelli: Elettori moderati premieranno coraggio Ciocchetti

«L’iniziativa coraggiosa di Luciano Ciocchetti sarà battezzata da un largo successo tra i quadri, i militanti e gli elettori moderati che non hanno più capito le mille giravolte di Casini e hanno lasciato l’Udc sconfortati. La proposta di Ciocchetti è interessante e Fratelli d’Italia si augura una collaborazione sul territorio romano e laziale, ma anche sull’intera Penisola, consapevole dei comuni valori che ci accomunano sulla tutela della vita, la promozione della famiglia, lo sviluppo della sussidarietà e una stessa visione di un’economia libera e solidale. Ciocchetti ha infatti un radicamento e un apprezzamento frutto di una storia limpida, fatta di grande laboriosità e altrettanta competenza. Forse per questo nell’Udc è sempre stato visto come il fumo agli occhi, un eterno “emergente” che non doveva emergere, perché troppo bravo. In bocca al lupo a lui e a tutta la sua squadra che ha costruito questo importante passaggio».
È quanto dichiara il deputato e cofondatore di Fratelli d’Italia, Fabio Rampelli.
Roma, 13 luglio 2013
