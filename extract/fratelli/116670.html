Dl fisco, Osnato: Per Pd e M5s meglio soldi a banche e costi a cittadini

“Durante l’esame del DL Fiscale la maggioranza rossogialla continua a penalizzare i commercianti, gli artigiani, le partite IVA pur di continuare a tutelare le banche. Quelle stesse banche che in questi anni hanno riversato sul contribuente italiano tutti i danni prodotti dalla gestione, perlomeno opaca, dei soliti “amici degli amici”. Fratelli d’Italia, invece, proponeva aiuti agli esercenti che scelgono i pagamenti elettronici e che non devono subirne i costi eccessivi che poi magari vengono ribaltati sui consumatori. Per questo chiedevamo una compartecipazione ai costi del sistema bancario che da questo provvedimento trarrà molti, quanto insperati, vantaggi. Ma il Pd e, inspiegabilmente il M5S, preferiscono invece lasciare i soldi alle banche e i costi ai cittadini”.
Lo dichiara Marco Osnato, deputato di Fratelli d’Italia e capogruppo FDI in commissione Finanze.
