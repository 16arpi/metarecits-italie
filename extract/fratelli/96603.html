Legge elettorale, La Russa: Oltre che una truffa è pure beffa

“Chi ha proposto questo testo vuole far ottenere dei vantaggi solo ad alcuni partiti.  Vedo che anche gli stessi 5 Stelle in questa occasione fanno una opposizione più di facciata che di sostanza: su altri provvedimenti li abbiamo visti più agguerriti  ma non ce ne meravigliamo visto che la legge in buona sostanza finisce col favorirli.
  
La cosa più grave non è modificare le soglie di ingresso ma che le soglie che vengono imposte per poter accedere in Parlamento se non si raggiungono consentono comunque al partito più grande di appropriarsi dei voti degli altri partiti per eleggere propri deputati. Oltre che una truffa è pure una beffa”. Così Ignazio La Russa, presidente di Fratelli d’Italia – Alleanza Nazionale intervenendo in Aula sulla legge elettorale.
 Roma, 6 marzo 2014
