Mutui, Meloni: In tutte le regioni ricorsi a consulta contro infamia Governo

FdI lancia campagna web #giùlemanidallacasa. «Fratelli d’Italia sta già presentando in tutte le Regioni italiane un ordine del giorno per chiedere alla Corte Costituzionale di intervenire contro l’ennesima infamia del Governo Renzi: il decreto che permette alle banche di toglierti la casa se non paghi poche rate del mutuo. E chiederemo in Commissione Finanze della Camera di ritirare questo provvedimento che, dopo il prestito vitalizio ipotecario e le case in leasing, è l’ultima mossa di Renzi per derubare gli italiani dell’unica ricchezza rimasta: la casa. Per noi invece è un bene sacro che nessuno può portarti via, né lo Stato né le banche».
Lo scrive su Facebook il presidente di Fratelli d’Italia, Giorgia Meloni, lanciando la campagna web con l’hashtag #giùlemanidallacasa.
