2 giugno, La Russa: Molti anche attorno a lei chiedono dimissioni Trenta

Ministro non difende valori Forze armate dopo parole Fico
“Avevamo ragione a mettere nel mirino dell’attenzione la signora Trenta e la sua linea politica ‘Peace and Love’. L’ennesima riprova è arrivata con  le parole del grillino Fico che dedica la sfilata della ‘inclusione’ a rom e immigrati, ancora una volta senza che il ministro della Difesa intervenga in difesa dei Valori delle Forze armate. D’altronde era questo che chiaramente la Trenta intendeva (prima di patetici tentativi di retromarcia) quando annunciò che il tema della sfilata sarebbe stato non più l’identità, la libertà, la pace e l’Unità nazionale a cui sono votate le Forze armate ma l’inclusione ben illustrata oggi dal Presidente Fico. Incollata ad una poltrona che non ha fatto nulla per meritare, di sicuro non si dimetterà, ma credo capisca che è quello che  auspicano in molti anche attorno a lei e che sarebbe doveroso dopo quanto accaduto”.
Lo dichiara Ignazio La Russa, vicepresidente del Senato e senatore di Fratelli d’Italia.
