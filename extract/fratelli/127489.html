Droga, Meloni: Fdi condivide documento comunità terapeutiche, lotta dipendenze e priorità

Fratelli d’Italia condivide pienamente il documento unitario sulle dipendenze presentato oggi alla Camera dalla rete delle comunità terapeutiche escluse dal Governo dalla conferenza nazionale sulle politiche antidroga di Genova. Proposte che sosteniamo da sempre in Parlamento e che continueremo a portare avanti, a partire dalla battaglia contro la normalizzazione dell’uso di sostanze e dalla necessità di riformare il DPR 309/90, stanziando più risorse e mettendo al centro la prevenzione. La lotta alle dipendenze è una priorità e ci auguriamo che prima o poi il Governo Draghi se ne renda conto.

Lo dichiara il presidente di Fratelli d’Italia Giorgia Meloni.
