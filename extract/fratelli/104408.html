Centrodestra, Meloni: Basta ambiguità, &#8220;clausola anti-inciucio&#8221; per no ad accordi con Pd

«Basta ambiguità. Le condizioni che Fratelli d’Italia pone alla base di qualsiasi alleanza sono tre: chiarezza sui contenuti, a partire dal rapporto con l’Europa fino alla difesa dei nostri confini dall’immigrazione incontrollata e alla tutela dei nostri lavoratori dalla globalizzazione senza regole, dalla difesa dei nostri cittadini e delle nostre imprese soffocati dalle tasse alla valorizzazione della famiglia; primarie per far scegliere agli italiani il portabandiera; una “clausola anti-inciucio”, cioè l’impegno di tutti i partiti che fanno parte della coalizione a non fare mai accordi col Pd».
Lo scrive su Facebook il presidente di Fratelli d’Italia, Giorgia Meloni.
