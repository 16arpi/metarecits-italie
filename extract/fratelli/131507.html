Nutriscore, De Carlo: Da Francia e Riccardi posizioni anti-italiane contro le democratiche scelte del Parlamento italiano 

“Sono inaccettabili posizioni anti-italiane quelle dell’ex presidente dell’Istituto Superiore di Sanità Walter Ricciardi, espresse in questi giorni su uno dei principali quotidiani francesi, e dello stesso governo francese verso le democratiche indicazioni contro il Nutriscore prese più volte, su mia mozione, dal Parlamento italiano. Il Nutriscore è un sistema che vuole penalizzare e discriminare il cibo italiano, eccellenza a livello mondiale, invidiato e copiato in tutto il mondo, ed asse fondamentale della nostra economia nazionale. Queste prese di posizione contro la volontà del Parlamento e del popolo sono solamente assist alle multinazionali che fanno della globalizzazione e dell’omologazione dei prodotti il loro unico interesse”. 

Lo dichiara il senatore di Fratelli d’Italia, Luca De Carlo, presidente della Commissione Industria, commercio, turismo, agricoltura e produzione agroalimentare al Senato e responsabile nazionale del Dipartimento Agricoltura di FdI. 
