Fecondazione, Meloni: FdI ha presentato legge per rendere utero in affitto reato universale. Invitiamo candidati centrodestra a sottoscriverla

“Per la sinistra è una realtà da accettare, per noi di Fratelli d’Italia l’utero in affitto è sempre stato una barbarie che deve diventare reato universale, ovvero punibile in Italia secondo le pene previste dalla legge 40 anche se commesso all’estero: lo abbiamo scritto nero su bianco in una proposta di legge già depositata in Parlamento e nel nostro programma elettorale. Accogliamo l’appello lanciato da alcuni alleati e invitiamo tutti i candidati del centrodestra a sottoscrivere la nostra proposta: l’impegno di FdI c’è e c’è sempre stato”.
È quanto scrive su Facebook il presidente di Fratelli d’Italia e candidato premier, Giorgia Meloni.
