Scuola, Rampelli: Ancora in attesa del ddl, ora all&#8217;esame del Quirinale.

MASSIMO IMPEGNO IN DIFESA DEI PRECARI. “Solidarietà politica alle categorie della scuola che si stanno mobilitando con una in tutta Italia contro il disegno di legge la buona scuola. Il provvedimento, varato il 12 marzo, è appena arrivato al Quirinale che lo sta esaminando e quindi non ancora trasmesso al Parlamento. Segno evidente di una pesantissima difficoltà dei vari ministeri a presentare un testo con le adeguate coperture finanziarie ed esente da rischi di incostituzionalità”.
È quanto dichiara il capogruppo di Fratelli d’Italia-Alleanza nazionale Fabio Rampelli che prosegue: “Questa lunga attesa non fa che mettere ancora più in subbuglio il mondo della scuola. Come Fdi-An ci impegniamo a un confronto con le categorie del settore per sanare le ingiustizie”.
“Le assunzioni previste – ha concluso Rampelli- non soddisfano le aspettative di migliaia di persone, soprattutto di quelle che hanno, su indicazione dello Stato, conseguito titoli e sono stati sottoposti a prove che non ne fanno precari di serie b, ma semmai dei truffati ”.
