Salvini, La Russa: Magistrati che lo indagano sono suoi principali sostenitori

In passato mai indagati ministri che hanno favorito immigrazione clandestina.
“I principali sostenitori di Matteo Salvini sono quei magistrati che lo hanno indagato. Questa imputazione va a colpire una persona che sta cercando di frenare l’immigrazione incontrollata, mentre negli anni passati non sono mai stati indagati i precedenti ministri che hanno favorito l’immigrazione clandestina”.
Così Ignazio La Russa, vicepresidente del Senato e senatore di Fratelli d’Italia ha commentato a ‘Sky tg24 Pomeriggio’ la richiesta di autorizzazione a procedere del Tribunale dei ministri di Catania nei confronti di Matteo Salvini.
