Fertility day, Meloni: giusto principio, Da FdI proposte serie su tema natalità ma per sinistra parlare di figli è di destra

“Non giudico lo sviluppo della campagna “Fertility day” lanciata dal ministro della salute, Beatrice Lorenzin, ma considero giusto il principio di questa iniziativa. In Italia non si fanno più figli e questo è un problema da affrontare a 360 gradi e in modo serio. Fratelli d’Italia ha fatto da tempo le sue proposte: introduzione del quoziente familiare, ovvero più figli hai meno paghi di tasse e assegno mensile per ogni figlio minore a carico; asilo nido gratuito e per tutti; IVA al 4% sui prodotti della prima infanzia e controllo dei prezzi di latte in polvere e pannolini; priorità nell’inserimento lavorativo delle giovani madri. Purtroppo la sinistra che ci governa ha sempre preferito affrontare, invece, il dramma della denatalità degli italiani facendo entrare più immigrati, perché per loro parlare di figli e di natalità è troppo di destra”.
Lo scrive su Facebook il presidente di Fratelli d’Italia, Giorgia Meloni.
