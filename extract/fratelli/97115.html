Tasi, Rampelli: L&#8217;unica proroga del Governo Renzi?

LA MALA GESTIO DEL GOVERNO MONTI E LETTA… “A neppure tre mesi dal governo Renzi, già si parla di proroghe delle scadenze dei tributi locali nella peggiore consuetudine dei governi Letta e Monti.
  
Se è questo il rinnovamento tanto declamato da Renzi, allora abbiamo la dimostrazione di una totale incapacità di gestione addirittura dell’ordinaria amministrazione nei rapporti tra Stato e Comuni. Il governo ha a disposizione una conferenza Unificata, un presidente dell’Anci non certo distante politicamente, un sottosegretario alla presidenza del consiglio dei ministri, Delrio, messo lì proprio in virtù delle sue esperienze come sindaco di città e degli ottimi rapporti con le autonomie locali. E invece, Renzi si trova in panne peggio di un qualsiasi governo della prima Repubblica. Forse addirittura  peggio. Sarebbe questa la #svoltabuona?”. È quanto dichiara il vicecapogruppo di Fratelli d’Italia Fabio Rampelli a commento dell’ipotesi che il governo proroghi la scadenza del pagamento della Tasi.
Roma, 19 maggio 2014
