Fase 2, Delmastro: Del Re smaschera Di Maio, diamo i soldi all&#8217;estero mentre l&#8217;Italia si indebita

Ministro Esteri eroga 500 milioni per cooperazione internazionale
“Con candida naturalezza il Sottosegretario agli Esteri Del Re, in un question time in Commissione, ha smascherato le menzogne del Ministro Di Maio che, fino ad oggi, ha tentato vanamente di negare quello che diceva Fratelli d’Italia: mentre non avevamo i soldi per comprare le mascherine per i nostri medici e le forze dell’ordine abbiamo erogato 71,5 milioni a Tunisia e Bolivia. Ma c’è anche la conferma bomba di quello che denuncia da sempre FdI: Di Maio sta per erogare 500 milioni di euro per la cooperazione internazionale. Fratelli d’Italia chiede da tempo che i 500 milioni vengano destinati per curare le ferite della nazione. Non c’è verso: serviranno per le passerelle internazionali di Di Maio globe-trotter con i soldi degli italiani. PD e 5 Stelle indebitando lo Stato nel Cura Italia hanno messo 250 milioni di euro per il potenziamento sanitario nazionale: per loro la cooperazione internazionale vale il doppio”.
Lo ha detto il deputato di Fratelli d’Italia e capogruppo FDI in commissione Esteri, Andrea Delmastro Delle Vedove.
