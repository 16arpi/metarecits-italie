Senato. de Bertoldi: Risoluzione Comm.Finanze recepisce ddl FdI su mutui prima casa e NPL

“Grande soddisfazione per Fratelli d’Italia in Commissione Finanze. Infatti, nella risoluzione approvata sulla proposta di direttiva del Parlamento europeo e del Consiglio relativa ai gestori dei crediti, agli acquirenti di crediti e al recupero delle garanzie reali sono stati recepiti i contenuti dei disegni di legge Urso-de Bertoldi su prima casa e Npl. Consentendo ai titolari di prima casa posta all’asta di riappropriarsi del bene attraverso una procedura concordata con la banca. E’ un segnale importante lanciato dal Parlamento che, oltre a riconoscere la correttezza delle nostre battaglie, prende coscienza dei problemi che coinvolgono sempre più italiani vittime della crisi, ma soprattutto delle sballate politiche economiche del governo che hanno spinto l’Italia nel baratro della recessione. In questo modo ci rivolgiamo a chi è rimasto indietro, fornendo al contempo anche al sistema bancario soluzioni sostenibili e immediatamente attuative”. Lo dichiara il senatore di Fratelli d’Italia, Andrea de Bertoldi, segretario della Commissione Finanze e Tesoro.
