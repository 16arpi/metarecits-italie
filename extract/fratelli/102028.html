Comunali Roma, Donzelli: Tweet Polito offende e discrimina Meloni e Raggi

“Le parole di Polito nei confronti della Meloni e della Raggi sono inaccettabili: è vergognoso che chi scrive un giornale così importante come il Corriere della Sera si permetta di usare espressioni gravemente offensive, oltre che discriminatorie, nei confronti di due donne in campo per la corsa a sindaco di Roma. Ed è grottesco che a dire queste cose sia uno dei moralisti più convinti contro il presunto maschilismo della destra. Se fosse successa una cosa del genere a parti invertite la sinistra avrebbe gridato ‘ai fascisti’. Da parte nostra suggeriamo che ad essere tagliato sia il posto da editorialista di Polito”. E’ quanto afferma il coordinatore dell’esecutivo nazionale di Fratelli d’Italia Giovanni Donzelli, commentando il tweet dell’editorialista del Corriere della Sera Antonio Polito che ha scritto: “Suggerimenti ai candidati romani: “Giachetti tagliarsi la barba, Marchini tagliarsi i capelli, Raggi tagliarsi la lingua, Meloni tagliarsi”.
