Crosetto e Meloni: Da partiti serve fronte comune su tetto tassazione

Ormai non ha più senso parlare di singole tasse tipo Imu e Irap, bisogna concentrare l’attenzione sul livello complessivo di tassazione, che grava su famiglie e imprese. Lanciamo una proposta a Berlusconi e a Maroni per farne la bandiera
  
di questa competizione elettorale, un importante appello alla responsabilità che Fratelli d’Italia rivolge anche a Bersani e Grillo, affinché si ottenga, su questo obiettivo programmatico, il più ampio consenso possibile in Parlamento: occorre fissare un limite percentuale massimo, sia familiare sia aziendale, che non possa essere superato dalla somma di tutte le imposte e tasse, qualunque esse siano; allo stesso modo va individuato un limite economico minimo, di sopravvivenza, che sia intoccabile sia singolarmente che per famiglia. Ci sono confini che nemmeno lo Stato può violare, qualunque siano gli impegni nazionali, europei o internazionali, quelli che consentono ad una persona o ad una famiglia di vivere, di mantenere una casa e dare da mangiare ai figli. Almeno su questo punto la politica tutta dovrebbe dismettere le casacche di parte e trovare un terreno di accordo comune.
E’ quanto dichiarano i fondatori di ‘Fratelli d’Italia-Centrodestra nazionale’, Guido Crosetto e Giorgia Meloni.
