Caporalato, Rizzetto: Pd contro tracciabilità aziende sfruttatrici, il m5s si astiene

“È ufficiale: i presunti difensori dei lavoratori  non esistono più, Pd in testa.  O quantomeno sono silenti, come il M5s.  Proposta sul caporalato: stiamo votando gli emendamenti in Commissione. Ho avanzato la richiesta di una pubblica lista ove inserire l’elenco delle aziende che, dopo condanna definitiva, sono accertate avere violato penalmente la legge ed essere quindi sfruttatori. Questa lista avrebbe potuto essere pubblicata online in modo da poter essere fruibile da parte dei consumatori. È quanto ci hanno chiesto le principali organizzazioni che si occupano del contrasto a questa vera piaga, la schiavitù del caporalato. Emendamento respinto. Pd vota contro. M5S si astiene. Tutto questo è fantastico”. È quanto dichiara il deputato di Fratelli d’Italia-Alleanza nazionale Terra Nostra Walter Rizzetto, vicepresidente della commissione Lavoro.
