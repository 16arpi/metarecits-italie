Green economy, Rizzetto: Necessaria una strategia energetica nazionale

Assolterm, una delle principali associazioni italiane di produttori ed operatori nel settore del solare termico, ha oggi incontrato al ministero dello Sviluppo Economico il dott.  Andrea Napoletano. L’incontro si è principalmente basato sulle indicazioni da parte del Presidente Sergio D’Alessandris, del vice Presidente Stefano Belluz e del consigliere Arrigo Burello sull’importanza della valorizzazione del solare termico in un Paese come l’Italia, mercato  evidentemente ancora qui arretrato nei confronti di nazioni come Germania, Francia e Danimarca. Lo comunica in una nota il vicepresidente della commissione Lavoro alla Camera Walter Rizzetto che prosegue: “Si intervenga sulla Strategia energetica nazionale per poter rilanciare ed assestare un mercato virtuoso che, ancor meglio, crea molti posti di lavoro stabili”.

“Sì allo sviluppo delle tecnologie- ha osservato il consigliere Burrello-  ma con solide basi programmatiche da parte del ministero”.

