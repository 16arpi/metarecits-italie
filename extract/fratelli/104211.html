Ladro ucciso, La Russa: Con nostra legge no processo per commerciante. Sinistra ha affossato proposta FdI


“Se fosse stata approvata la proposta si legge sulla legittima difesa che assieme a Giorgia Meloni ho presentato e che è stata invece insabbiata dalla sinistra, oggi sarebbe stata immediata e automatica l’archiviazione di ogni ipotesi di processo a carico dello sfortunato commerciante di Lodi”.
Lo dichiara Ignazio La Russa, deputato di Fratelli d’Italia.
“Infatti – aggiunge La Russa – la proposta di legge di tutti i parlamentari di Fratelli d’Italia prevede che quando l’aggressione alle persone o ai loro beni avvenga fraudolentemente in ore notturne all’interno della propria abitazione e/o pertinenze, ovvero del posto di lavoro, la proporzione tra offesa e reazione di difesa sia sempre legittima e presunta. In tal modo si evita a chi ha già subito l’aggressione, di dover subire anche l’onta di un’azione giudiziaria palesemente superflua”.
