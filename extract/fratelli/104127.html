Belpietro, La Russa: Solidarietà al direttore

“La nostra piena solidarietà al direttore Maurizio Belpietro, indagato per avere titolato all’indomani dell’attentato del Bataclan di Parigi ‘bastardi islamici’ riferendosi ai terroristi”.
Lo dichiara Ignazio La Russa, deputato di Fratelli d’Italia.
“La notizia – aggiunge La Russa – arriva nel giorno in cui due gemelli nati da un utero in affitto, hanno per sentenza di un tribunale, due papà e nessuna mamma. Un’altra sentenza afferma che l’inglese Economist poteva tranquillamente scrivere che Berlusconi, allora premier, era “inadatto a guidare l’Italia” e infine mentre i genitori di Fabrizia di Lorenzo, uccisa dai terroristi nell’attentato di Berlino di Natale, lamentano di essere stati trattati male e abbandonati a se stessi”.
“A pagare – conclude il deputato di fratelli d’Italia – è chiamato solo Belpietro, per un titolo che non ha scandalizzato la stragrande maggioranza degli italiani”.
