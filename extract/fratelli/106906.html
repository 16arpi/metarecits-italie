Padova, Rizzetto: Il sindaco Pd assume portavoce privo di competenze a 93mila euro all&#8217;anno

Il deputato di Fratelli d’Italia Walter Rizzetto, Vice Presidente della Commissione Lavoro alla Camera, con un’interrogazione ha portato in Parlamento il caso del sindaco PD di Padova che ha assunto come portavoce, Massimo Bettin, ex segretario provinciale del medesimo partito, facendogli attribuire uno spropositato stipendio che costa all’amministrazione 93.000 euro all’anno. In una nota il deputato afferma: “Anche gli incarichi fiduciari dei collaboratori vanno riconosciuti in base alle competenze. Invece, il sindaco Sergio Giordani ha scelto come portavoce una persona che non ha alcuna competenza e gli ha attribuito una posizione di privilegio rispetto agli altri dipendenti dell’amministrazione. Il sig. Bettin, infatti, pur non avendo il titolo di laurea, percepisce la retribuzione più alta tra i dipendenti del Comune, anche dei dirigenti. Ho chiesto quindi un urgente intervento del Ministro della pubblica amministrazione Madia, poiché non è accettabile che un sindaco sfrutti la propria carica politica per elargire incarichi illegittimi a spese dei cittadini”.
