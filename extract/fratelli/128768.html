Coppie omogenitoriali. Montaruli: Lo Russo-Appendino chiedano scusa e promuovano campagna contro utero in affitto (video)

Finalmente chiuso provvedimento capriccio
“Siamo felici che sia definitivamente e finalmente finita l’era dell’ipocrisia del provvedimento – capriccio a danno dei bambini. Ora Lo Russo e Appendino chiedano scusa alla città per averla gettata volutamente nel caos normativo  e subordinata alle marchette dell’ideologia fluida. Avevamo ragione noi: il registro era illegittimo e non poteva essere attuato a meno di non commettere un vero e proprio politico abuso. Le coppie c.d. omogenitoriali non sono riconosciute dalla legge e i bambini continuano ad avere una mamma ed un papà con buona pace dei mistificatori che hanno promosso il registro ed impedito i loro diritti. Ora i fautori di questa mistificazione ideologica rispondano del danno causato ai minori avallando pratiche illegittime e venendo meno al dovere di ostacolare reati come l’utero in affitto. Pretendiamo che ora Lo Russo si schieri contro questa pratica”.
Lo dichiara, in una nota, il deputato di Fratelli d’Italia Augusta Montaruli.


