Coronavirus, Silvestroni: Medico esterno città metropolitana positivo. Raggi attivi protocolli sicurezza

“Ho appreso da poco della positività al coronavirus del medico competente esterno dell’ente della città metropolitana di Roma Capitale. Il professionista è venuto a contatto nei giorni scorsi con alcuni impiegati ex provinciali della sede di via Ribotta. Come consigliere metropolitano sono vicino al professionista e a tutti i dipendenti metropolitani che espletano quotidianamente la propria attività lavorativa al servizio dei cittadini dell’intero territorio provinciale di Roma. Faccio appello alla Raggi, presidente della città metropolitana di Roma Capitale, affinché attivi e verifichi che tutti i protocolli di prevenzione siano eseguiti in modo da garantire la totale sicurezza dei dipendenti e il funzionamento dei servizi essenziali per i 121 comuni della Provincia di Roma già fortemente pregiudicati” lo dichiara in una nota il deputato e consigliere metropolitano di Fratelli d’Italia Marco Silvestroni. 

Federica Nobilio
