Foti scrive a Fico: Regione Emilia Romagna vuole vietare la libertà di opinione sulla omosessualità

“Ho inviato una lettera al Presidente della Camera Roberto Fico per richiamare la sua attenzione sul fatto che da domani l’Assemblea Legislativa dell’Emilia-Romagna esaminerà un progetto di legge di iniziativa popolare contro “l’omotransnegatività e le violenze determinate dall’orientamento sessuale o dall’identità di genere” che reca norme di stretta competenza parlamentare.Lo dichiara il deputato Tommaso Foti, vice capogruppo vicario di Fratelli d’Italia.  “Con l’introduzione del principio della omotransnegatività – aggiunge Foti – la semplice affermazione secondo cui la pratica dell’utero in affitto è aberrante, o le coppie omosessuali sono, per loro natura, non fertili, diventa autonomamente un reato: una palese violazione del principio, costituzionalmente garantito, di libera manifestazione del proprio pensiero e un’intollerabile invasione di campo nelle competenze del Parlamento”.“Pur nel rigoroso rispetto dell’autonomia legislativa di quella Assemblea – conclude il vice capogruppo vicario di Fratelli d’Italia –  emergono alcuni rilevanti profili di criticità concernenti la compatibilità delle norme previste dal provvedimento con i principi giuridici dello Stato. Di qui la mia richiesta al Presidente della Camera di riconoscere la giusta importanza al tema e alle specifiche questioni evidenziate, che necessitano di un suo intervento in una materia tanto delicata quale è quella dei diritti delle persone.”
