Covid. Domani presentazione non autorizzata libro Ministro Speranza in diretta fb su pagina FdI

Interverranno il capogruppo Lollobrigida, il deputato Gemmato e il vice presidente di GN Pozzi
Domani, venerdì 20 novembre alle ore 11.30 in diretta Facebook sulla pagina di Fratelli d’Italia, presentazione non autorizzata del libro del ministro Roberto Speranza ‘Perché guariremo’, le cui vendite sono state bloccate a pochi giorni dal lancio. Interverranno il capogruppo alla Camera del partito guidato da Giorgia Meloni, Francesco Lollobrigida, il deputato e responsabile del Dipartimento Sanità di Fdi, Marcello Gemmato, e il vice presidente di Gioventù Nazionale, movimento giovanile di Fratelli d’Italia, Mario Pozzi. “Ci troviamo in una situazione drammatica a causa dell’immobilismo estivo di questo Governo – spiegano gli esponenti di Fdi – Il nostro Ministro della Salute era troppo concentrato sulla stesura del suo libro autocelebrativo. Forse il virus è stato visto come un possibile business per la sinistra e per lo stesso Speranza? Per ora sappiamo che pochi giorni prima di essere lanciato, le vendite del libro sono state bloccate senza troppe spiegazioni. Evidentemente, alla luce della seconda ondata di contagi che ha investito la nostra Nazione, il contenuto ha provocato timore e imbarazzo. Ma i cittadini italiani hanno il diritto di sapere. Noi lo abbiamo letto e lo racconteremo agli italiani senza filtri”.

