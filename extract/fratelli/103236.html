Rai, Rampelli: Nessun extragettito da canone in bolletta, interrogazione al Ministro Padoan

 
“Le previsioni ottimistiche di Renzi sono risultate vane: con il canone in bolletta Enel non sono stati raggiunti gli obiettivi prefissati, ovvero 1mld e 700milioni di extragettito. Il che conferma ancora una volta il livello di capacità previsionale economica e finanziaria di questo Governo. Intanto però gli italiani hanno dovuto subire l’ennesima violenza di uno Stato da Polizia fiscale, e con evidente alterazione del libero mercato televisivo. Ci chiediamo come Renzi e Padoan intendano coprire le mancate entrate, e alla luce di questo fallimento come intendano rilanciare il servizio pubblico aumentando la qualità dell’offerta?”. È quanto dichiara il capogruppo di Fratelli d’Italia-Alleanza nazionale Fabio Rampelli, componente della commissione di Vigilanza della Rai, che sta predisponendo un’interrogazione sul mancato raggiungimento dell’extragettito del canone Rai nella bolletta elettrica.
