1 maggio, oggi al Pantheon lo &#8216;sConcerto&#8217; di FdI-AN

MANIFESTAZIONE PER LAVORATORI NON GARANTITI DA SINDACATI. Oggi, 1 maggio 2014, a partire dalle ore 11.00 in Piazza della Rotonda (Pantheon) a Roma prenderà il via lo “Sconcerto del 1 Maggio”, la manifestazione goliardica organizzata da Fratelli d’Italia-Alleanza Nazionale per dare voce a partite Iva, piccoli e medi imprenditori, disoccupati, precari e pensionati e a tutti coloro che non sono tutelati e garantiti dai sindacati.
  
Un’iniziativa dedicata ai lavoratori di serie B nel giorno in cui si celebra la Festa dei lavoratori ed è in programma il “concertone” a San Giovanni organizzato dalle sigle sindacali. Musica dal vivo e interventi dei rappresentanti delle categorie si alterneranno sul palco della manifestazione. Alle ore 12.00 è previsto l’intervento del presidente nazionale di FdI-AN, Giorgia Meloni.
N.B. Per i giornalisti, fotografi e cineoperatori che vorranno seguire l’evento è possibile contattare i numeri dell’ufficio stampa:348/2801174 – 335/8420354.
Roma, 1 maggio 2014
