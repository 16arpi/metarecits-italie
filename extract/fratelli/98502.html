Riforme, La Russa: Fi doveva vincolare presidenzialismo a patto&#8230;

…CON RENZI. “La maggioranza del Nazareno composta dalla sinistra e da Forza Italia boccia una riforma che è da sempre un pilastro della destra…

e che ha il gradimento di più dell’80% degli italiani”. 
Lo dichiara Ignazio La Russa, deputato di Fratelli d’Italia-Alleanza Nazionale.
“Forza Italia – aggiunge La Russa – che ora fa solo finta di votare a favore, doveva almeno condizionare l’approvazione del presidenzialismo al suo assurdo accordo con Renzi. Il Capo dello Stato per Fdi-An, deve essere eletto dagli italiani e non da una conventicola di partiti che, senza alcuna garanzia di trasparenza, continueranno a scegliere il Presidente della Repubblica nelle ‘segrete stanze’ di Palazzo”.
“Forza Italia – conclude il deputato di Fdi-An – con il patto del Nazareno ha svenduto una tesi storica del centrodestra e il malessere diffuso e il voto in dissenso dal gruppo di molti deputati azzurri ne è una ulteriore dimostrazione”.
