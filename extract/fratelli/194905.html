Giornata dei Carabinieri: 210 anni di orgoglio italiano

“Oggi celebriamo il 210° anniversario dell’Arma dei Carabinieri. Due secoli di storia, onore, dedizione e abnegazione, in difesa della nostra Patria. Dobbiamo essere orgogliosi degli uomini e delle donne che quotidianamente si mettono al servizio della sicurezza dei cittadini, insieme alle altre Forze di Polizia. A loro il nostro plauso e il nostro grazie, per essere sempre un punto di riferimento, un simbolo di legalità e di giustizia”. Lo dichiara il senatore Nicola Calandrini, Presidente della 5a Commissione Bilancio.
“L’Arma, con la sua gloriosa storia, rappresenta un esempio di dedizione, professionalità e sacrificio. Dalla sua fondazione, ha costantemente operato al servizio dei cittadini, garantendo ordine pubblico, contrasto alla criminalità e difesa delle istituzioni democratiche”, afferma il deputato di Fratelli d’Italia, Stefano Maullu.
