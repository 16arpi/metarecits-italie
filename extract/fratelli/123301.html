Giustizia, Delmastro: bene Meloni su magistratura onoraria

“Tra i tanti temi affrontati nell’incontro tra Fratelli d’Italia e il ministro della Giustizia Cartabia c’è quello della stabilizzazione della magistratura onoraria che rappresenta il 90% delle sentenze penali e il 50% della giustizia italiana. Si tratta di un tema talmente delicato che 101 Procuratori d’Italia hanno recentemente affermato che se questa dovesse saltare, salterebbe la stessa giustizia italiana. Dalla magistratura onoraria arriva dunque un apporto fondamentale e che avviene senza indennità di ferie, di malattia e di maternità. Una situazione inaccettabile sotto il profilo dell’equità e bene ha fatto il Presidente di FDI Giorgia Meloni a portarla all’attenzione del Ministro della Giustizia”.

Così Andrea Delmastro, deputato di Fratelli d’Italia e responsabile Giustizia di FDI.
