Bankitalia, Maietta: Sì a scorporo, soluzione è accorpamento imu in altro decreto

“Il governo e la sua maggioranza vogliono far credere che l’ostruzionismo rischia di danneggiare gli italiani che potrebbero essere costretti a pagare l’imu, in caso di decadenza del dl. Si tratta di una falsità sesquipedale perché esiste un modo per trasferire solo il contenuto del dl Imu in altro decreto. È già successo con il dl salva-Roma.  La questione Imu è stata gestita malissimo sin dall’inizio. In qualità di assessore al Bilancio del mio Comune ho dovuto chiudere il bilancio il 30 novembre perché non ero in grado di conoscere le entrate di cui avrei usufruito.
  
 La realtà è che attraverso il dl imu si sta svendendo il patrimonio più importante della nostra nazione, la Banca d’Italia e le riserve auree. Il tutto per ottenere un 1mld di euro dalle banche a copertura dell’abrogazione dell’Imu essendo stati incapaci di trovare le risorse altrove”.  È quanto ha dichiarato il deputato di Fratelli d’Italia Pasquale Maietta intervenendo a dichiarazione di voto sugli ordini del giorno.
Roma, 29 gennaio 2014
