Centrodestra, Meloni: Nei prossimi giorni importantissime novità su allargamento FdI

«Il progetto di allargamento di Fratelli d’Italia è stato ampiamente premiato dai cittadini col voto. Ora proseguiamo su questo percorso a passi spediti, per costruire un grande movimento sovranista e conservatore, alleato ma distinto dalla Lega e che possa riportare il centrodestra al governo».
Lo ha detto nel corso di una intervista all’Agenzia Vista il presidente di Fratelli d’Italia, Giorgia Meloni.
«A settembre abbiamo annunciato il progetto di aprire i confini di Fratelli d’Italia e farne una forza inclusiva, in grado di ricompattare la destra e anche di aprirsi ad altre storie e culture politiche del centrodestra. Anche la scorsa settimana abbiamo presentato nuove aggregazioni, patti federativi: nei prossimi giorni ci saranno importantissime novità, con l’adesione di nuove personalità», conclude Meloni.
