Manovra, Silvestroni: Incredibile bocciatura emendamento FdI su balneari. Categoria a rischio!

“Non c’è una spiegazione logica alla bocciatura dell’emendamento di FdI sui balneari. La direttiva Bolkestein incombe sulla categoria come una mannaia e la nostra proposta non faceva altro che andare nella medesima direzione di quanto il Ministro Centinaio in più occasioni ha dichiarato. Come capogruppo della Commissione Attività Produttive ho avuto occasione di confrontarmi più volte con questo settore e di raccogliere le loro legittime preoccupazioni. Per questo non riesco a trovare una sola ragione che giustifichi il respingimento di una proposta come sempre di buon senso. La direttiva europea rischia di strangolare un settore che nel nostro paese è strategico. Confido che il Ministro Centinaio dia seguito agli impegni presi e ci chiarisca le ragioni di una simile presa di posizione” lo ha dichiarato in una nota il deputato e capogruppo in Commissione Attività Produttive di Fratelli d’Italia, Marco Silvestroni.
