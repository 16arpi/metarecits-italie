Cecchin, Alemanno: Assenza rappresentanti Roma Capitale è atto grave

“Oggi alla commemorazione per il 35esimo anniversario dell’omicidio di Francesco Cecchin né il sindaco, Ignazio Marino, né alcun rappresentante di Roma Capitale si è presentato per deporre la corona, collocata dagli operatori del servizio giardini. 
  
Dopo l’assenza alla commemorazione per Angelo Mancia e per Acca Larentia, è la terza volta che l’amministrazione Marino offende il ricordo dei ragazzi di destra uccisi durante gli anni di piombo.
Sono sconcertato da questa reiterata mancanza di rispetto del Sindaco verso il ricordo dei ragazzi caduti in quegli anni. Quello di Ignazio Marino è un atteggiamento che interrompe un percorso di memoria condivisa, avviato da Veltroni con l’intitolazione di un intero viale di Villa Chigi al nome di Paolo Di Nella, e portato avanti durante i cinque anni della mia amministrazione”.
Lo dichiara in una nota Gianni Alemanno, membro dell’Ufficio di Presidenza di Fratelli d’Italia – Alleanza Nazionale
Roma, 16 giugno 2014
