Green pass, Bignami: immotivata contrarietà Governo su nostro Odg per stop stato emergenza

“Riteniamo immotivata la contrarietà espressa dal Governo al nostro odg al decreto Green pass che chiedeva di non prorogare ulteriormente lo stato di emergenza e che si facesse una inversione a U rispetto alle fallimentari politiche governative, avallate da una maggioranza che ha votato tutto, fiducia dopo fiducia. Siamo contenti però che anche gli esponenti dei 5 Stelle finalmente si sveglino e si accorgano che il governo ha portato il paese a una profonda divisione, con decisioni inutili e irresponsabili. Sul piano dei contagi e dei decessi le scelte del governo non sono servite a nulla. E con coerenza e onestà intellettuale alcuni colleghi deputati dovrebbero votare la mozione di sfiducia presentata da Fratelli d’Italia nei confronti del ministro Speranza, responsabile di averci portato a questa drammatica situazione”.

Così in Aula Galeazzo Bignami, deputato di Fratelli d’Italia, durante la discussione degli odg al Dl Green Pass.

