Imu-Bankitalia, Crosetto: Grave bocciatura odg Fdi su riserve auree

DA OGGI BANCHE PRIVATE POTRANNO CONTARE SU ORO DEGLI ITALIANI.
«Il governo si è rifiutato di dare parere favorevole su un ordine del giorno di Fratelli d’Italia che ribadiva la proprietà pubblica delle riserve auree della Banca d’Italia ed il Parlamento ha votato contro. È un fatto di gravità inaudita perché avalla per il futuro qualunque scenario rendendo imprecisata la proprietà di 2392 tonnellate di oro, e cioè le riserve che eccedono le 60 detenute in nome e per conto della Banca centrale europea.
  
Da oggi non solo la Banca d’Italia diventerà una società privata a tutti gli effetti ma le banche potranno forse contare, così emerge, in futuro sull’oro degli italiani per evitare fallimenti o coprire buchi. Uno scandalo, una vergogna».
È quanto dichiara il coordinatore nazionale di Fratelli d’Italia, Guido Crosetto. 
Roma, 28 gennaio 2014
