Turismo: Governo garantisca Bonus Imu a tutte strutture









“Fratelli d’Italia raccoglie l’allarme di Confmi Industria al Turismo, che denuncia come i bonus Imu per le strutture ricettive siano destinati solo a quelle aziende che abbiano registrato una perdita di fatturato del 50%. In questo modo, il governo dimentica tutti gli altri operatori che, rispetto al 2019, hanno subìto cali di ricavi a causa della pandemia. Gli aiuti per le attività turistico-ricettive dovrebbero riguardare tutte le imprese del comparto, che oggi si appresta a vivere una nuova stagione che inevitabilmente subirà i contraccolpi dell’attuale crisi geopolitica. Il settore rischia di cedere il passo ai gruppi alberghieri stranieri, spazzando via migliaia di posti di lavoro, mentre il governo sembra quello dei migliori solo nel creare cervellotici parametri per l’accesso ai minimi e insufficienti sostegni”. Lo dichiarano il capogruppo di Fratelli d’Italia in Commissione X della Camera, Riccardo Zucconi, e il responsabile dipartimento Turismo FDI, Gianluca Caramanna.



















