Lavoro, Rizzetto-Zucconi: Proposta di legge FdI per ripristino dei voucher. Attuale normativa ha aumentato lavoro in nero

“Centinaia di migliaia le occasioni di lavoro andate perse a causa dell’abrogazione dei voucher: un danno enorme per i lavoratori e le piccole e medie imprese italiane di tutti i comparti, soprattutto, in agricoltura”. È quanto dichiarano i deputati di Fratelli d’Italia Walter Rizzetto e Riccardo Zucconi, firmatari di una proposta di legge presentata alla Camera, che ripristina lo strumento dei voucher con significative modificazioni alla precedente normativa. In una nota congiunta i deputati affermano: “L’obiettivo della proposta di legge è valorizzare l’utilità di questo strumento e contrastare gli abusi che si sono verificati in passato. L’attuale regolamentazione del lavoro occasionale oltre a determinare un aumento esponenziale del lavoro nero, ha creato confusione nelle procedure ed inaccettabili aggravi burocratici per le aziende”.
