Air Italy, FdI: Da messa in liquidazione conseguenze anche per il personale della difesa

Presentata interrogazione a ministri Guerini e De Micheli
 
“La messa in liquidazione di ‘Air Italy’ e il conseguente blocco dei voli, comporterà conseguenze spiacevoli non soltanto per i 1200 lavoratori interessati ma anche per il personale del Ministero della Difesa e delle nostre Forze armate. Per questa ragione Fratelli d’Italia ha presentato una interrogazione parlamentare al ministro della Difesa Lorenzo Guerini e al ministro dei Trasporti Paola De Micheli per conoscere quali iniziative il governo intenda assumere per porre subito rimedio a questa grave vicenda. Il mancato controllo da parte di vari governi sul passaggio da ‘Meridiana’ ad ‘Air Italy’ hanno portato a questo drammatico epilogo. Ora, non è più possibile perdere ulteriore tempo”.
Lo dichiara il deputato di Fratelli d’Italia Salvatore Deidda, capogruppo FDI in commissione Difesa.
