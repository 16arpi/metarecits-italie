Terrorismo, Meloni: Gravissime parole Gentiloni, Governo ponga subito fine&#8230;

…A TRITON E MARE NOSTRUM. «Fratelli d’Italia-Alleanza Nazionale formalizzerà al presidente della Camera, Laura Boldrini, una richiesta di informativa urgente da parte del Governo alla luce delle parole di oggi del ministro degli Esteri Gentiloni:…

…le sue dichiarazioni sui rischi di infiltrazione “anche notevoli di terroristi dall’immigrazione” sono gravissime ed è necessario che il Governo dica agli italiani e al Parlamento cosa sta facendo per combattere questo pericolo. Sono mesi ormai che Fratelli d’Italia-Alleanza Nazionale denuncia questo rischio, visto che l’Italia è lo Stato più esposto dell’Unione Europea ai flussi migratori e ogni giorno sbarcano sulle nostre coste centinaia di persone di cui non sappiamo nulla. Siamo sempre stati tacciati di demagogia e allarmismo, ma le parole del ministro Gentiloni confermano che non avevamo torto e smentiscono tutto ciò che finora il Governo e i partiti che lo sostengono avevano sostenuto. Ora che il Governo ha finalmente aperto gli occhi, ci aspettiamo che passi dalle parole ai fatti: ponga fine subito a Triton e a Mare Nostrum e si faccia promotore in Ue di una missione europea in Libia per verificare, alla fonte, se gli immigrati hanno diritto all’asilo politico oppure no».
È quanto dichiara il presidente di Fratelli d’Italia-Alleanza Nazionale, Giorgia Meloni.
Roma, 22 gennaio 2015
