Seggiolini salva bebè, Meloni a iniziativa UNASCA per consegna primi dispositivi

Questa mattina il presidente di Fratelli d’Italia Giorgia Meloni ha partecipato al Policlinico Gemelli di Roma alla consegna dei primi dispositivi Salva bebè alle neo mamme a pochi giorni dall’approvazione della Legge Meloni che ne introduce l’obbligatorietà.
I dispositivi elettronici da installare sui seggiolini auto sono stati donati dall’Unasca, Unione Nazionale Autoscuole Studi Consulenza Automobilistica a ospedali di Roma, Milano e Napoli.
“Sono molto fiera che la legge che prevede l’obbligatorietà dell’installazione di strumenti anti abbandono dei bambini in auto porti il mio nome – ha detto Giorgia Meloni intervenendo nel reparto maternità del Policlinico Gemelli –. L’Italia è la prima nazione ad aver legiferato su questo tema: le forze politiche lo hanno fatto all’unanimità e velocemente ed è utilissimo avere anche realtà, come l’Unasca, che ci aiutano nel quotidiano.  Questa legge è senza dubbio uno di quei casi in cui la società, dalla politica, all’associazionismo alle realtà produttive fanno la differenza per vincere una battaglia di civiltà”.
LINK DIRETTA FACEBOOK
https://www.facebook.com/giorgiameloni.paginaufficiale/videos/vb.38919827644/547668149020740/?type=2&theater
