Migranti. Rauti: Con sì global compact rischio immigrazione e islamizzazione 

“Fratelli d’Italia lancia il suo appello al governo e alla Lega affinché non sia sottoscritto il Global compact immigration, che spalanca le porte ad un’immigrazione senza regole e all’invasione clandestina. Un pericolo per la nostra Nazione ancora di più alla luce dell’immigrazione islamica, fortemente presente in Italia e in Europa, che come si sa presenta particolari criticità dal punto di vista dell’integrazione. L’assenza prolungata di una politica e di un’attenzione specifica da parte dell’Italia e della stessa Ue ha impedito di fronteggiare il fenomeno, ed ora il via libera al Global compact e ad un sistema migratorio senza regole, rischia di aggravare drammaticamente la situazione. Bisogna sconfiggere il buonismo e il lassismo della sinistra e ribellarsi alle imposizioni europee, grazie ad una politica che rafforzi la difesa dei confini e la sovranità nazionale”. Così il vicepresidente vicario del gruppo di Fratelli d’Italia al Senato, Isabella Rauti, nel corso della presentazione a Mantova del libro “Integrazione (im)possibile?” di Marco Zacchera.
