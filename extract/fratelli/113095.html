Blutec. Urso: denunciammo scandalo con interrogazione ma da Di Maio nessuna risposta 

“Si tratta di uno scandalo annunciato, che avevamo denunciato con una interrogazione al Senato nel maggio scorso ma il ministro Di Maio non ci ha mai risposto”. A dirlo il senatore di Fratelli d’Italia, Adolfo Urso, che, prima in manifestazioni pubbliche a Termini Imerese, e, poi con una circostanziata interrogazione al Senato, aveva denunciato lo scandalo nell’uso delle risorse pubbliche, già evidente un anno fa dalla mancanza di rendiconti e investimenti.
“Ora occorre andare sino in fondo nell’accertare le eventuali connivenze politiche e, nel contempo, predisporre un piano industriale alternativo. Si è perso già troppo tempo e una intera filiera produttiva rischia di essere compromessa” conclude il senatore Urso.

