Genova, La Russa: Grazie a questore per riposizionamento targhe dedicate a&#8230;

…UGO VENTURINI. “Desidero esprimere soddisfazione per il rapido riposizionamento nei giardini Verdi della stazione di Brignole di Genova delle due targhe di marmo dedicate al militante missino Ugo Venturini, ucciso nel 1970 da militanti…

… di sinistra mentre assisteva pacificamente ad un comizio elettorale di Giorgio Almirante, e che erano state danneggiate il 7 marzo da esponenti dei centri sociali”.
Lo dichiara Ignazio La Russa, deputato di Fratelli d’Italia-Alleanza Nazionale.
“A nome mio e di Fratelli d’Italia – aggiunge La Russa – ringrazio  il Questore di Genova, Vincenzo Montemagno, che ha prontamente sollecitato il Comune affinché il riposizionamento delle targhe avvenisse nel più breve tempo possibile. Per evitare che in futuro si ripetano nuovamente fatti simili – ricorda il deputato di Fdi-An – abbiamo chiesto con una interrogazione parlamentare al ministro dell’Interno Alfano di sapere quali provvedimenti intenda mettere in atto il Viminale per individuare i responsabili e garantire la sorveglianza delle targhe che già in passato erano state danneggiate”.
