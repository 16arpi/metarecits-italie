Como. Lollobrigida: Molteni risposta che città si aspetta

“Giordano Molteni è la risposta che Como si aspetta: una persona attenta, che viene dal mondo del lavoro e dello sport e che ha dimostrato le sue capacità. È un uomo di esperienza, è già stato sindaco, e ha migliorato la sua città. Como è oggi il luogo ideale dove potrà operare nell’interesse di tutti. Lo fa con il sostegno dell’intero centrodestra che sceglie lui proprio per le sue qualità. Fratelli d’Italia quando prende gli impegni li mantiene: a livello di regione sicuramente con l’attuale governo, ma in futuro anche con un governo nazionale che rimetta in moto l’Italia, partendo dalle realtà più capaci per liberare le energie positive della Nazione. Qui a Como, dove la produzione e la capacità di creare lavoro è stato un simbolo per tanti anni, crediamo di poter ripartire al meglio con la garanzia di Fratelli d’Italia che ogni impegno sarà mantenuto”. Lo ha detto a margine della conferenza stampa di presentazione dei candidati consiglieri di FDI a Como e del candidato a sindaco del centrodestra, Giordano Molteni, il capogruppo di Fratelli d’Italia alla Camera, Francesco Lollobrigida.
 

