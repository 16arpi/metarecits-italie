Nuovo tariffe analisi cliniche, Cirielli: No alla penalizzazione dei laboratori e dei biologi

“Il contenimento della spesa pubblica non può ricadere sulla qualità delle prestazioni ambulatoriali, favorendo la grande industria, come già sta accadendo in altri ambiti professionali. In questo modo si danneggerebbero piccole e medie realtà laboratoriali che rappresentano un presidio imprescindibile per la tutela della salute pubblica, e soprattutto una professione, come quella dei biologi, di grande utilità per i cittadini e per la sanità pubblica”. È quanto ha dichiarato Edmondo Cirielli, deputato di Fratelli d’Italia-Alleanza Nazionale, intervenendo ad un’assemblea pubblica sul tema organizzata dall’Ordine Nazionale dei Biologi a Roma.
