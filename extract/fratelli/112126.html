Abruzzo, Meloni: Legnini tenta di nascondere PD ma è in continuità con D&#8217;Alfonso

«Per quanto la sinistra possa tentare di nascondersi, nascondere i suoi simboli e nascondere il PD, c’è una continuità piena tra D’Alfonso e Legnini».
È quanto ha detto il presidente di Fratelli d’Italia, Giorgia Meloni, interpellata a Montesilvano (Pescara) dai giornalisti sulla presentazione delle liste del candidato del centrosinistra Giovanni Legnini, a margine di una iniziativa a sostegno del candidato presidente della Regione Abruzzo Marco Marsilio.
«Si può restituire un futuro diverso all’Abruzzo e sono convinta che con Marco Marsilio il centrodestra possa vincere in questa Regione. Noi stiamo lavorando per costruire una coalizione più ampia possibile e avere un grande margine di vittoria», ha aggiunto Meloni.
