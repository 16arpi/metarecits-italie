Balneari, Rizzetto-Fidanza: Vergognoso regalo alle multinazionali, una volta al Governo lo cancelleremo


«Se mai troveranno qualche risicato voto per approvare anche al Senato questo vergognoso regalo alle multinazionali, i signori del Pd sappiano che il centrodestra lo cancellerà e andrà a Bruxelles per tutelare il lavoro di oltre 30mila aziende italiane. Fratelli d’Italia è schierata da sempre a fianco degli imprenditori del turismo balneare, del loro indotto e delle migliaia di posti di lavoro che rappresentano una specificità tutta italiana e un patrimonio di valori, lavoro, esperienza e tradizione che non permetteremo venga svenduto. E se il gioco del Pd è ormai chiaro da tempo, fa specie vedere il M5S votare col Pd contro tutti gli emendamenti per concedere proroghe agli attuali concessionari».
Lo hanno dichiarato il deputato di FdI, Walter Rizzetto, e il responsabile Enti Locali di FdI, Carlo Fidanza, intervenendo oggi alla conferenza stampa alla Camera sul “ddl ammazza-balneari”.
