DDL Zan, Varchi: basta temi divisivi, Draghi accolga appello Meloni

“Il presidente del Consiglio Draghi accolga l’appello del presidente di Fratelli d’Italia, Giorgia Meloni, lasci perdere il ddl Zan e lavori piuttosto con le forze della sua maggioranza per l’approvazione del testo definitivo del Recovery Plan. Basta occuparsi di temi che dividono il sentimento degli italiani. Stiamo attraversando il momento storico più delicato della storia della nostra nazione dal dopoguerra, e non possiamo accettare che il parlamento discuta il ddl Zan che porterebbe un domani all’introduzione dell’ideologia gender nelle scuole elementari. L’Italia merita di cominciare ad affrontare i problemi reali nel modo più concreto possibile”.
Lo dichiara il deputato di Fratelli d’Italia Carolina varchi, responsabile FDI del dipartimento vita e famiglia.
