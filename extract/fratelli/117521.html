Governo, Silvestroni: Dilettanti allo sbaraglio

“Ultime battute di un governo completamente allo sbando. Tra una lite e l’altra di tanto in tanto si lanciano in operazioni di facciata per tentare di recuperare consensi. Così viene sbandierato dal Ministro Provenzano il piano per il sud peccato che sulla copertina ci sia la foto del mare di Trieste… siamo diventati la barzelletta d’Europa per colpa di dilettanti allo sbaraglio e vecchie volpi della politica uniti (ancora per poco si spera) solo dall’amore per le poltrone. L’Italia ha bisogno di serietà e competenza e non di gente che non ha minimamente a cuore le sorti della nazione” così in una nota il deputato di Fratelli d’Italia Marco Silvestroni. 
