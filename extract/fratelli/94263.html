Crotone: Fuori dal Popolo della Libertà : nasce Fratelli d&#8217;Italia

“Ufficializziamo oggi la nostra uscita dal Popolo della Libertà, e annunciamo le nostre dimissioni da tutti gli incarichi del partito. Da mesi la nostra comunità umana e politica, stava lanciando dei segnali chiari: ricordiamo tra le tanti azioni, l’occupazione della sede del partito. Usciamo dal PdL perché quei segnali sono rimasti inascoltati: abbiamo chiesto meritocrazia e partecipazione, ma gli unici risultati sono stati l’annullamento delle primarie e la non celebrazione del congresso del partito nella nostra città. Abbiamo creduto nel progetto del Popolo della Libertà, abbiamo lavorato per esso, ma ad oggi le nostre speranze sono state disilluse.
  
Crediamo ancora però che la politica possa tornare alla sua vocazione primaria, al servizio verso il prossimo per il bene comune, crediamo nell’onestà, nella trasparenza, nella meritocrazia, crediamo nelle scelte coraggiose, perché sono le uniche in grado di cambiare il corso della storia. Per questi motivi abbiamo scelto di aderire a Fratelli d’Italia, perché l’entusiasmo e lo spirito che hanno contraddistinto la nostra militanza politica sono ben rappresentati da questo nuovo movimento e dalle parole dure e chiare che Giorgia Meloni e Guido Corsetto stanno dichiarando nelle ultime settimane. Aderiamo a ‘Fratelli d’Italia’ con l’entusiasmo di chi compie i primi passi in politica, aderiamo perché convinti che sia l’unico modo per recuperare quella credibilità troppe volte messa a rischio da politicanti, nani e ballerine aderiamo perché abbiamo scelto di lasciare a casa la sicurezza di imbatterci in una nuova avventura non per amore verso noi stessi ma per il giusto rispetto che merita il nostro popolo. Nei prossimi giorni i nostri ragazzi saranno in piazza a Crotone per raccogliere adesioni e presentare questo nuovo progetto, e ci muoveremo anche nel resto della nostra Regione. Per questo invitiamo chi oggi è lontano, stanco e deluso dall’attuale classe politica a farsi avanti, perché in questo progetto c’è spazio per tutti coloro che amano la vera politica, amano il proprio popolo e non hanno smesso di sognare un cambiamento per la nostra Italia e la nostra amata Crotone”. E’ quanto dichiarano in una nota congiunta Gianfranco Turino Umberto Caputo Michele De Simone Fabrizio Zurlo Alessandro Leto Alfredo Lucente Antonello Voce Morena Marasco Martina Pollinzi Serena Turino.
