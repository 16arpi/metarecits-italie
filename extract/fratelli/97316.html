Persecuzione cristiani, Cirielli: Governo omertoso non difende i cristiani&#8230;

…NEL MONDO. NO ALLA RIFORMULAZIONE. “Non vogliamo fare una crociata, ma non vogliamo  neppure subirla a danno dei cristiani nel mondo perseguitati dai Paesi con i quali l’Italia preferisce assumere un atteggiamento omertoso pur di  salvaguardare i loro affari.
  
In tutto il mondo stanno aumentando le discriminazioni contro i cristiani. E l’Italia, che dovrebbe stare in prima linea per difenderli, preferisce tacere e stendere una cortina fumogena su ciò che accade in Somalia, in Nord Corea, in Arabia Saudita, in Turchia, in Siria, in Iraq. Nel silenzio assoluto di tutto il mondo, Renzi si accoda ai desiderata delle lobby internazionali e dei poteri finanziari di quei Paesi che perseguitano i cristiani. Fratelli d’Italia-Alleanza nazionale invece vuole che il Governo eserciti tutte le pressioni diplomatiche ed economiche con quei Paesi canaglia e ogni volta che facciamo un accordo internazionale ci sia la garanzia che si possa professare la libertà religiosa ma soprattutto la libertà dei cristiani”. È quanto dichiara il deputato di Fratelli d’Italia-Alleanza nazionale Edmondo Cirielli  rifiutando la riformulazione del governo della mozione presentata da Fdi-An a tutela dei cristiani perseguitati nel mondo.
Roma, 2 luglio 2014
