Nuoro &#8211; chiusura scuola paritaria lice linguistico Maria Immacolata, Deidda: decisione ingiusta. Urge soluzione termine percorso formativo. Presentata interrogazione parlamentare

“Riprendendo l’appello dei nostri dirigenti di Fratelli d’Italia Nuoro e quelli caduti nel vuoto da parte delle famiglie, presenterò una interrogazione rivolta al Ministro della Pubblica Istruzione Bianchi sulla chiusura della scuola paritaria Liceo Linguistico ‘Maria Immacolata’ di Nuoro”, annuncia Salvatore Deidda, Deputato di Fratelli d’Italia;“Da tempo, come Fratelli d’Italia, abbiamo chiesto al Governo attenzione alle scuole paritarie, tuttavia, oggi, ci interessa il futuro dei 51 studenti che non potranno più proseguire il percorso formativo prescelto, con il conseguimento del diploma di liceo linguistico europeo. Bisogna trovare una soluzione che provveda alla continuità didattica, al completamento del ciclo di studio e al conseguimento del diploma. Solidarietà anche al corpo docente e ai collaboratori scolastici”, conclude Deidda
