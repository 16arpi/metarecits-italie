Ue, Meloni in Polonia per confronto con esponenti governo su immigrazione ed euro

«Oggi e domani sarò in Polonia per una visita prevista da tempo. Incontrerò i rappresentanti del Governo polacco ed esponenti del partito “Diritto e Giustizia” con i quali Fratelli d’Italia ha una grande sintonia di vedute su temi sensibili come il contrasto all’immigrazione e al fondamentalismo islamico, i rapporti con l’Unione Europea e le perplessità sull’attuale funzionamento dell’Euro, cosa che ha spinto l’attuale governo polacco a rallentare il processo di ingresso nell’eurozona».
È quanto scrive su Facebook il presidente di Fratelli d’Italia, Giorgia Meloni.
