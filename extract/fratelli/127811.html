Energia, Bignami: documento Copasir traccia linee di azione nazionali

“Il documento redatto dal Copasir traccia con nitidezza le criticità e le linee di azione su cui è necessario che l’Italia si muova per garantire un approvvigionamento energetico ed infrastrutturale adeguato rispetto al fabbisogno Nazionale. Le sfide di transizione ecologica poste dall’Europa, come giustamente rilevato dal documento, non possono ignorare la sostenibilità economica che ne è correlata. Per questo la prospettata ipotesi di introduzione di dazi compensativi ambientali  rivolti ai paesi non efficacemente impegnati sulle riduzioni delle immissioni inquinanti costituisce un aspetto su cui Fdi ritiene necessario una riflessione concreta. L’assenza di provvedimenti similari espone il nostro sistema produttivo e industriale a penalizzazioni rispetto a nazioni come la Cina e l’India che anche nei recenti summit internazionali non hanno assunto impegni effettivi sulla riduzione di Co2.  Per farlo è necessario che il Piano energetico si collochi all’interno di un’ottica occidentale capace di contribuire a garantire livelli adeguati di l’approvvigionamento”.

Lo dichiara Galeazzo Bignami, deputato e responsabile nazionale dipartimento imprese e mondi produttivi di Fratelli d’Italia.
