Migranti, Cirielli: Su ong Governo fughi ogni sospetto

“Bisogna fare chiarezza sulle attività delle Ong impegnate nel Mediterraneo nelle operazioni di salvataggio dei barconi che trasportano clandestini verso l’Italia. Se dovesse essere confermato quanto sta emergendo in questi giorni, ovvero il favoreggiamento dell’immigrazione clandestina da parte delle stesse, sarebbe davvero gravissimo”. È quanto dichiara Edmondo Cirielli, deputato di Fratelli d’Italia-Alleanza Nazionale, componente della Commissione Esteri di Montecitorio.
“È necessario capire chi c’è dietro tutte queste organizzazioni che hanno grande disponibilità finanziaria– aggiunge -. Il governo non lasci cadere nel vuoto l’allarme lanciato da Frontex, intervenga e fughi ogni sospetto”.
