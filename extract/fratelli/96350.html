Imu-Bankitalia, Crosetto: Incredibile bocciatura odg FdI su riserve auree, governo chiarisca immediamente

«Il governo Letta si è espresso ieri negativamente su un ordine del giorno di Fratelli d’Italia al dl Imu-Bankitalia che ribadiva un semplice concetto, mai messo in discussione: le riserve auree custodite dalla Banca d’Italia sono dello Stato Italiano. Incredibilmente il governo ha dato parere contrario. Cosa significa? Perché non ha voluto ribadire una cosa così ovvia approvando un ordine del giorno? Cosa hanno in mente? Oppure si tratta solo della consueta superficialità di questo inutile Esecutivo? Sarebbe opportuna una spiegazione immediata».
  
 
È quanto dichiara il coordinatore nazionale di Fratelli d’Italia, Guido Crosetto.
Roma, 28 gennaio 2014
