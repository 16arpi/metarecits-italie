Coronavirus, FdI: Dimissioni Ferrari amara constatazione assenza UE

“Fin dal primo momento abbiamo denunciato l’assenza di un protocollo comune europeo per valutare contagi e decessi da Coronavirus. Oggi, con le sue clamorose dimissioni dalla presidenza del Consiglio Europeo della Ricerca, il dottor Mauro Ferrari non fa che confermare la nostra denuncia ed è un’amara constatazione dell’assenza dell’Ue”. È quanto dichiarano in una nota gli europarlamentari di Fratelli d’Italia Raffaele Fitto, Carlo Fidanza, Sergio Berlato, Pietro Fiocchi, Nicola Procaccini e Raffaele Stancanelli.
“Siamo di fronte ad un’altra pagina buia di un’Europa che ha rinunciato ad esistere persino quando in gioco c’è la salute dei suoi cittadini di fronte a una pandemia senza precedenti”.
