Governo: La Russa, Italia prona ad Europa e Letta garante della Merkel

“Il voto in Parlamento, quello che e’ accaduto nel Pdl e soprattutto le dichiarazioni del ministro Saccomanni rafforzano la linea di chi concepisce un’Italia a sovranita’ economica limitata, prona ad un’Europa dove la Francia puo’ raggiungere un rapporto deficit/Pil del 4,1 e l’Italia viene bacchettata per essere al 2,9. Un’Italia che deve subire le scorribande dei raider finanziari che si impossessano di suoi storici marchi ed asset produttivi. Un’Italia dove il lavoro e l’impresa vengono puniti a favore di opache rendite finanziarie. Le ragioni dell’opposizione al governo Letta, garante della Merkel, trovano in questi fatti una puntuale conferma rendendo ancor più necessario il lavoro intrapreso di costruzione di un polo nazionale capace di dialogare con altri gruppi moderati in una prospettiva di un nuovo centrodestra”.
  
 

 
Lo dichiara Ignazio La Russa, presidente di Fratelli d’Italia.
 
Roma, 3 ottobre 2013

