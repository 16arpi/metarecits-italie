Polizia Penitenziaria, Silvestroni: Su scorrimento graduatorie concorsi segnali positivi ma ancora parziali

“Un segnale positivo la risposta del Ministero della Giustizia alla mia ennesima interrogazione sullo scorrimento delle graduatorie nei concorsi di polizia penitenziaria.
Ieri nel corso del question time il sottosegretario Ferraresi ha dichiarato che nel nel 2019 verrà emanato un apposito decreto per garantire la copertura di tutti i ruoli che attualmente presentano carenze.
Un’apertura importante dunque ma ancora parziale. Ci sono centinaia di giovani donne e uomini in attesa di prendere servizio che non chiedono altro di poter svolgere il lavoro per il quale hanno studiato e superato un concorso. Lo Stato ha il dovere di non deluderli perciò non mi riterrò soddisfatto finché non verrà messa nero su bianco la data della loro assunzione in ruolo” così in una nota il deputato di Fratelli d’Italia, Marco Silvestroni.
