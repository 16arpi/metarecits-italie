Legalità, FdI Coordinamento Provinciale di Roma: Supporto e vicinanza al Sindaco di Montorio Romano minacciato di morte da spacciatori

“Dal Coordinamento Provinciale di Roma di Fratelli d’Italia tutto il sostegno possibile al sindaco di Montorio Romano, Domenico di Bartolomeo, minacciato di morte da una gang di spacciatori extracomunitari contro i quali si sta battendo affinché tornino legalità e sicurezza nel suo Comune e  in tutta la Provincia di Roma; questi delinquenti, che sono dediti a spacciare la morte, ora addirittura hanno l’ardire di minacciare  il sindaco Di Bartolomeo, coraggioso baluardo a difesa del proprio territorio”.  È quanto dichiarano in una nota congiunta Marco Sillvestroni Deputato  di Fdi e coordinatore Provincia di Roma, il Presidente del gruppo alla Camera di FdI Francesco Lollobrigida, il Consigliere Regionale del Lazio Giancarlo Righini, i vice portavoce provinciali Alessandro Palombi, Sindaco di Palombara S. e Flavio Cera, sindaco di Bellegra.
