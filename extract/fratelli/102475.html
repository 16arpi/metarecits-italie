Multiservizi, Ghera: Comune scongiuri licenziamenti, FdI ha già denunciato situazioni analoghe

Ancora un’altra emergenza da affrontare per il neo sindaco ancora senza giunta: dal 14 luglio 27 lavoratori della Multiservizi, che prestano servizio presso i cimiteri capitolini, rischiano di finire in mezzo a una strada. Si tratta principalmente di dipendenti a tempo indeterminato, alcuni con contratti che prevedono il full time su 12 mesi annui, altri con contratti part time, di 15 oresettimanali, su 10 mesi annui. Potrebbero rimanere senza il posto di lavoro perché Ama ha deciso di affidare il servizio ad una cooperativa privata che si è aggiudicata la gara con un ribasso del 53%. Come Fdi già in passato ci siamo occupati della Multiservizi denunciando situazioni analoghe, chiediamo l’intervento urgente del Comune affinché si scongiurino i licenziamenti e si salvaguardi un servizio così importante evitando affidamenti con ribassi anomali che, certamente, potrebbero inficiare sulla qualità del lavoro.
