Europee, Meloni a Rtl: Forza Italia mi insulta perchè teme sorpasso FdI (video)

“Da giorni vengo raggiunta da insulti di ogni genere da parte dei colleghi di Forza Italia: evidentemente sono preoccupati dall’andamento di Fratelli d’Italia in questa campagna elettorale. Credo che Forza Italia abbia il timore di un sorpasso da parte di Fratelli d’Itala ma io non faccio campagna elettorale per sorpassare qualcuno ma per far crescere le mie idee”.
Lo ha detto il presidente di fratelli d’Italia Giorgia Meloni a “Non Stop News”, il programma di approfondimento politico condotto da Pierluigi Diaco, Fulvio Giuliani e Giusi Legrenzi su Rtl 102.5 e in contemporanea sui canali 36 del Dt e 750 di Sky.
“Ho posto a Forza Italia delle questioni politiche e di posizionamento -ha spiegato Meloni -, perché in Europa Forza Italia ha governato e governa ancora oggi insieme al Partito socialista europeo, cioè al Pd. Fratelli d’Italia in Europa ci vado a rompere quest’asse. Per cui è evidente che le nostre posizioni rispetto alle europee sono abbastanza diverse. Non c’è nulla di male ma è un fatto”.

