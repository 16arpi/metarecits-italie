Tav, Montaruli: Invito Grillo a faccia a faccia pubblico su utilità dell&#8217;opera

“Se Grillo vuole smontare i 9 “luoghi comuni” sulla Tav non lo faccia da un blog dove non vi è possibilità di replica. Lo invito a un faccia a faccia sull’opera dove vuole lui, magari proprio in Val di Susa. Non credo che un personaggio come Grillo possa temere un simile confronto e quindi da lui mi aspetto una risposta positiva affinché ci si possa confrontare sulle idee numeri alla mano. Sono peraltro certa che all’esito molti si ricrederanno sulla proposta pentastellata di chiudere il cantiere.
Intanto tra una battuta e l’altra dal comico ci saremmo aspettati un appello alla non violenza alla luce della manifestazione di domani. Siamo preoccupati infatti che la “passeggiata al cantiere di Chiomonte” indetta nell’ambito del Festival alta felicita’ si trasformi in un’occasione di scontro e attacco contro operai e forze dell’ordine”.
Dichiara in una nota la parlamentare torinese di Fratelli d’Italia, Augusta Montaruli.
