Scuola: più risorse per il diritto allo studio e ricercatore a tempo indeterminato

“Fratelli d’Italia chiede al ministro dell’Università Cristina Messa di aumentare le risorse per il diritto allo studio prevedendo la revisione straordinaria delle tasse. Auspichiamo, inoltre, la reintroduzione della figura del ricercatore a tempo indeterminato per facilitare l’ingresso dei giovani nel mondo accademico e ribadiamo l’importanza del potenziamento del comparto dell’AFAM e della tutela degli studenti disabili che frequentano le Università”.
Così i deputati di Fratelli d’Italia Paola Frassinetti e Federico Mollicone, rispettivamente vicepresidente della commissione Cultura della Camera e capogruppo FDI in commissione intervenendo all’audizione del Ministro dell’Università che alle commissioni di Camera e Senato ha esposto le sue linee guida.  
