Un nuovo inizio di Sovrana Bellezza 

L’autunno porta con se’ l’entusiasmo di un nuovo inizio.
È una stagione carica di aspettative, il periodo in cui si fanno programmi, si rinnovano i progetti.
Sovrana Bellezza è un progetto in continua espansione e da martedì 18 settembre gli articoli della rubrica torneranno a raccontare le meraviglie del nostro Paese, anche sotto aspetti inediti.

Questa estate è stata occasione per raccogliere nuove idee e per scoprire nuove espressioni della incredibile capacità degli italiani di creare bellezza negli ambiti più diversi.
Ho parlato con molte persone interessate al tema e ho sentito il risveglio dell’orgoglio, dell’appartenenza, anche se le cose nel nostro Paese non vanno come dovrebbero, o forse proprio per questo, c’è una necessità improcrastinabile di tornare a sentirsi Nazione.

È stato anche tempo di riflessione sulle situazioni critiche della nostra bellezza nazionale, alcune molto urgenti che richiedono interventi immediati se non vogliamo rischiare danni irreparabili.
Per questo il primo di questo nuovo ciclo sarà un articolo di denuncia, un grido di allarme, perché non c’è più tempo, occorre agire.
Alle istituzioni chiedo di ascoltare questa richiesta di aiuto e di intervenire al più presto a difesa del nostro patrimonio nazionale.
A voi tutti che avete a cuore la nostra Sovrana Bellezza chiedo di divulgare quanto più possibile quello che vi racconterò nel prossimo articolo.
A martedì!
