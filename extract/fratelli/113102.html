Via della Seta, Crosetto: Governo venga in aula a riferire

“Fratelli d’Italia chiede che il Governo venga in Aula a riferire sul memorandum d’intesa con la Cina perché ad oggi il Parlamento non sa ancora nulla di quest’atto. Il nostro problema, non è quello di dargli preventivamente un giudizio positivo o negativo ma di conoscere cosa c’è scritto e di sapere se in preparazione alla sua scrittura c’è stato un ragionamento geopolitico complessivo ed approfondito”.
Così Guido Crosetto, deputato e coordinatore nazionale di Fratelli d’Italia intervenendo in Aula sul memorandum d’intesa tra Italia e Cina.
