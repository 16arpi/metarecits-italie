Centrodestra: Si chiude la 17esima edizione di Atreju

Oltre 10 mila visitatori in 5 giorni, 3 mila delegati accreditati provenienti da tutta Italia, 400 volontari, 110 relatori per 19 dibattiti: questi alcuni dei numeri della 17esima edizione di Atreju, che si chiude oggi a Roma nel grande villaggio di 5 mila quadrati allestito sull’Isola Tiberina.

5 mila i pasti distribuiti e quasi 10 mila le bottigliette d’acqua vendute nei tre ristoranti e nelle aree degustazione, mentre sono oltre 2 mila le magliette stampate con la citazione del pirata Bellamy: “Io sono un principe libero e ho altrettanta autorità di fare guerra al mondo intero quanto colui che ha cento navi”.
Un successo straordinario confermato anche dalla presenza di Atreju sui social network e sul web: su Twitter gli hashtag ufficiali #atreju e #traccialarotta si sono mantenuti stabilmente nei trending topic in politica nel corso di tutta la settimana, mentre i post sulla pagina Facebook hanno raggiunto più di un milione e 700 mila persone.
Picco di traffico anche per il portale www.atreju.tv con oltre 2 milioni di visitatori e per il canale Youtube dell’evento, utilizzato per trasmettere tutti i dibattiti in diretta streaming: in 5 giorni gli accessi sono stati oltre 5 mila con una media di 24 minuti a visualizzazione.
