Ciccioli: bene parole Fisichella e Negri su Monti, sobrietà non é garanzia

«Le parole del ministro vaticano per la Nuova Evangelizzazione, Rino Fisichella, e dell’arcivescovo di Ferrara, Luigi Negri, chiariscono perfettamente la posizione della Chiesa su Mario Monti: i cattolici devono giudicare i politici per i valori non negoziabili, come la difesa della vita e della famiglia, che riescono a testimoniare nella loro azione quotidiana e non per la sobrietà nello stile. Questa caratteristica non è affatto una garanzia sufficiente e lo ha ribadito molto bene monsignor Negri: la storia è piena di totalitarismi estremamente sobri».
È quanto dichiara il vicepresidente della Commissione Politiche Sociali della Camera ed esponente di ‘Fratelli d’Italia – Centrodestra nazionale’, Carlo Ciccioli.
