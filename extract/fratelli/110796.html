Lavoro, Rizzetto: Governo tace su scadenza ammortizzatori sociali per 189 mila lavoratori

“Si avvicina la scadenza degli ammortizzatori sociali per 189mila lavoratori e il governo tace su questa emergenza di grave allarme sociale. In migliaia rischiano il licenziamento. Il ministro del Lavoro Di Maio non può continuare a lasciare queste persone con il fiato sospeso per il destino incerto che li attende. Dal governo non c’è stato ancora un provvedimento utile per tutelare i livelli occupazionali. In Friuli Venezia Giulia sono molte le imprese coinvolte dalla scadenza degli ammortizzatori che in mancanza di risposte concrete saranno costrette a tagliare il personale”.
Lo dichiara Walter Rizzetto, deputato di Fratelli d’Italia e capogruppo della commissione Lavoro della Camera dei deputati.
