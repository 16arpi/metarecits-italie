Nomine UE, Meloni: Se fonti Chigi confermate FdI condivide linea Conte

“Fonti di Palazzo Chigi affermano che il presidente del Consiglio Conte avrebbe respinto i diktat di Francia e Germania sul pacchetto di nomine alla guida delle istituzioni europee, a partire dalla presidenza della Commissione Ue. Se la notizia venisse confermata non potremmo che condividere la linea italiana e complimentarci con Conte: è giusto ribadire che l’Europa è composta da 28 Paesi e non solo da 2. Con Fratelli d’Italia auspichiamo che l’Italia mantenga questa posizione che la può portare a essere leader di un ampio fronte pronto a opporsi all’egoismo franco-tedesco”.
Lo dichiara il presidente di Fratelli d’Italia, Giorgia Meloni.
