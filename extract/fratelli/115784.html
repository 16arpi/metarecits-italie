UE, Meloni: Amendola favorevole a cedere zone di mare italiano a Francia, FdI farà di tutto per difendere confini nazionali (video)

«Continua lo scandalo del trattato di Caen. Nel marzo 2015 il governo Renzi per mano dell’allora ministro degli Esteri Paolo Gentiloni, ha firmato di soppiatto un trattato con la Francia con il quale, senza nessun motivo, l’Italia cede alla Francia zone di mare molto ricche di pesce e di risorse naturali. Grazie alla denuncia di Fratelli d’Italia quel trattato non è stato ratificato dal Parlamento. Ma ora scandaloso, il nuovo ministro per gli Affari europei Amendola, ovviamente anche lui Pd, interrogato da FdI alla sua prima audizione in Parlamento, dichiara apertamente di essere favorevole a quel trattato e di volerlo riprendere. Faremo di tutto per fermare il tradimento del Governo Pd-M5S e per difendere i sacri confini dell’Italia».
È quanto scrive su Facebook il presidente di Fratelli d’Italia, Giorgia Meloni, postando un video che ricostruisce il fatto e riporta la risposta del ministro per gli Affari europei Amendola al senatore di FdI Giovanbattista Fazzolari.

