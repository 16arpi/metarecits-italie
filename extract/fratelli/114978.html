Rifiuti, Cirielli: De Luca ha fallito. Solo balle e clientele in 4 anni. Intervenga la magistratura

“Oggi certifichiamo il fallimento politico e amministrativo del governatore della Campania Vincenzo De Luca nella gestione del ciclo per lo smaltimento dei rifiuti. Con lo stop dell’inceneritore di Acerra, la Campania è alla vigilia di una nuova emergenza, perché è stata bloccata la necessaria realizzazione di un nuovo termovalorizzatore. Mentre si consente l’apertura di discariche a cielo aperto (7 aree) chiamati siti di stoccaggio”. 
E’ quanto dichiara in una nota Edmondo Cirielli, Questore della Camera dei Deputati e parlamentare di Fratelli d’Italia.
