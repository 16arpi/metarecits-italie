Oggi Marion Le Pen a Firenze, Donzelli: Una nuova Europa è possibile


Alle ore 18 a Firenze (Auditorium al Duomo, via de’ Cerretani 54r) l’iniziativa di Fratelli d’Italia e Lega Nord. Sarà a Firenze per rilanciare l’idea che “Una nuova Europa è possibile”. Marion Le Pen, vicepresidente del Front National francese, parteciperà domani, venerdì 25 novembre, all’evento organizzato da Fratelli d’Italia e Lega Nord in collaborazione con “Il Talebano.com” e “Barbadillo.it”, che si terrà alle ore 18 presso l’Auditorium al Duomo (Firenze, via de’ Cerretani 54r). A discutere del tema insieme a lei ci saranno il parlamentare della Lega Nord Giancarlo Giorgetti, il coordinatore dell’esecutivo nazionale di Fratelli d’Italia Giovanni Donzelli, il capogruppo della Lega Nord in Regione Toscana Manuel Vescovi e il portavoce di Fratelli d’Italia in Toscana Francesco Torselli.

