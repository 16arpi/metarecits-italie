Scuola, Rizzetto: Governo trovi soluzione per insegnanti precari

“Bisogna trovare delle soluzioni definitive per stabilizzare gli insegnanti precari che chiedono assunzione dopo anni di servizio. Solo in Friuli Venezia Giulia sono circa 400 ad attendere provvedimenti di salvaguardia. Si tratta del personale cosiddetto di Terza fascia, che vive in un limbo di incertezza poiché pur insegnando da anni non può accedere alle graduatorie perché sprovvisto dei titoli. Ho chiesto al Ministro dell’Istruzione Bossetti di intervenire a loro tutela e di adottare ulteriori iniziative per escludere che in futuro venga per anni sfruttato il lavoro di tanti insegnanti non di ruolo, senza prevedere idonee procedure per una regolare stabilizzazione”.
Lo dichiara Walter Rizzetto, deputato di Fratelli d’Italia e capogruppo FDI in commissione Lavoro.
