Immigrazione, Meloni: Reato clandestinità non va abolito ma inasprito

«L’abolizione del reato di clandestinità è una vergogna. È un reato che c’è in tutta Europa e per il quale le altre nazioni prevedono una pena detentiva e non un’ammenda pecuniaria, come accade da noi. FdI chiede che in Italia, che è una nazione di confine e dunque una nazione esposta, entri automaticamente in vigore la legge più rigida che c’è, tra quelle delle altre nazioni dell’Unione europea. E  di solito è quella tedesca. Forse in Italia il reato di immigrazione clandestina non ha funzionato abbastanza perché era troppo blando, ma la soluzione non è renderlo più blando ma casomai è inasprirlo».
Lo ha detto il presidente di Fratello d’Italia, Giorgia Meloni, interpellata dai giornalisti a margine del flash mob organizzato da FdI davanti a Palazzo Chigi contro il silenzio di Renzi e del governo dopo le violenze di Colonia.
