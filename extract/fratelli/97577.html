Marò, Rampelli: Giulia, noi siamo con te e con Massimiliano

“Cara Giulia, noi ci siamo stati e siamo pronti a rispondere al tuo appello. Ci piacerebbe che tutti i partiti lo raccolgano e animino una marcia popolare di solidarietà senza simboli e senza strumentalizzazioni, solo con bandiere tricolori.
  
 FDI AN si mette a disposizione anche da un punto di vista organizzativo. Che i leader di partito dimostrino di essere prima italiani e poi militanti di parte. Noi daremo il buon esempio e per un giorno faremo finta che Monti, Letta e Renzi non abbiano causato questa assurda, ingiusta e mortificante detenzione di Massimiliano Latorre e Salvatore Girone. Non faremo polemiche con il governo, per rafforzare la richiesta italiana di restituzione dei nostri due Marò”. E’ quanto scrive su Facebook il capogruppo di Fratelli d’Italia-Alleanza nazionale Fabio Rampelli rispondendo all’invito di Giulia Latorre
Roma, 2 settembre 2014
