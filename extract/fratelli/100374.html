Meloni: Io censurata da Ufficio Nazionale Antidiscriminazioni Razziali di palazzo Chigi, Renzi non potrà impedirmi di parlare

(Agenzia VISTA) Roma, 02 settembre 2015 – La replica di Giorgia Meloni dopo la lettera che le è stata recapitata dall’Ufficio Nazionale Antidiscriminazioni Razziali di palazzo Chigi a seguito di alcune sue dichiarazioni contro l’immigrazione: “Chiamo in causa la presidente della Camera Boldrini e il presidente della Repubblica Mattarella per sapere se considerano normale che il governo si permetta di censurare le opinioni delle persone e dei parlamentari. Dopo averci tolto il diritto di voto ora vogliono toglierci anche quello di parola, siamo alle prove generali di regime. Ma Renzi si faccia una ragione del fatto che noi continueremo a portare avanti le nostre idee a testa alta”
