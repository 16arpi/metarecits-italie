Coronavirus, Rizzetto: Smantellamento MES è nel programma del M5s

Coerenti con idee o con poltrone governo?

“Il M5S si opporrà in ogni modo a tutti quei ricatti dei mercati e della finanza internazionale travestiti da riforme. In particolare, si impegnerà allo smantellamento del MES”. Questo recitava il programma del M5S per le elezioni politiche 2018. Ricordo ancora un video della attuale Vice Presidente del Senato Taverna che esortava i cittadini a firmare un Referendum ‘No Euro’. Oggi, a distanza di solo due anni, il M5S è alleato dell’ex nemico giurato PD e sostiene il Governo Conte e il Ministro Gualtieri nel si al Mes. In questi anni i grillini più che fare proposte hanno trovato scuse pur di restare immeritatamente in sella. Lo faranno anche questa volta votando in Aula a favore del Meccanismo europeo di stabilità o, per una volta, coerenti con le loro vecchie idee e non con le poltrone di governo, avranno la schiena dritta e voteranno contro?”.
Lo dichiara Walter Rizzetto,  deputato di Fratelli d’Italia e capogruppo FDI in commissione Lavoro.
