Balneari, Bignami: non saremo complici di questo scempio

“La difesa delle imprese e delle attività che hanno curato e valorizzato le nostre coste è la difesa dell’interesse nazionale e dei confini italiani. Qualcuno, nascondendosi dietro l’Europa, vuole mettere questo patrimonio nelle mani di multinazionali straniere, stracciando gli impegni che lo Stato aveva assunto con gli imprenditori. Fratelli d’Italia non sarà mai complice di questo scempio che si tradurrà in un impoverimento dell’economia nazionale ai danni del nostro sistema produttivo senza che si realizzino concreti benefici per i milioni di italiani che frequentano le nostre coste”.
Lo dichiara Galeazzo Bignami, deputato e componente di Fratelli d’Italia della commissione Finanze.
