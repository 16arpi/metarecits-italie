Antimafia; Camera, Meloni: Lega, m5s e Pd bocciano emendamento FdI su mafie cinesi e nigeriane, siamo alla follia

«Incredibile! Oggi alla Camera Lega, M5S, Pd hanno votato INSIEME contro l’emendamento di Fratelli d’Italia con il quale chiedevamo che la Commissione Antimafia si occupasse anche delle mafie nigeriane e cinesi. Per il M5S il nostro emendamento è “discriminatorio” e per la Lega la nostra proposta avrebbe, addirittura, il risultato di limitare l’attività della Commissione. Siamo alla follia: ormai il morbo del politicamente corretto corre velocissimo…».
Lo scrive su Facebook il presidente di Fratelli d’Italia, Giorgia Meloni, pubblicando il video del suo intervento nell’Aula della Camera.
