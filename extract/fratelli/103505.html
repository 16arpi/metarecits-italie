Mafia, Rampelli: Oscurare immediatamente pagina fb che inneggia alle mafie e insulta i servitori dello Stato

“Troviamo raccapricciante il gruppo Facebook inneggiante alla mafia scoperto e pubblicamente denunciato dal giornalista Klaus Davi e ne chiediamo l’immediata oscuramento da parte della Polizia Postale. Così come ci auguriamo che la magistratura sia già all’opera per perseguire i reati facilmente riscontrabili nella lettura dei post e dei commenti”.
“Si tratta di un account che dileggia apertamente Carabinieri e Polizia,  presumibilmente localizzato in Calabria, vista la condivisione di notizie relative a quel territorio.  I contenuti sono vigorosamente contro i nostri servitori dello Stato con status inquietanti cui seguono commenti di plauso da parte di utenti evidentemente simpatizzanti dell’anti Stato. Questo è uno scandalo a ‘cielo aperto’ perché il gruppo infatti è open. Nel caso non si risolva il problema nelle prossime 24 depositerò già lunedì un’ interrogazione al neo ministro dell’Interno Minniti affinché venga stroncata ogni forma di apologia di mafia, ndrangheta o camorra”.
E’ quanto dichiara il capogruppo di Fratelli d’Italia Alleanza Nazionale alla Camera dei Deputati, Fabio Rampelli.
