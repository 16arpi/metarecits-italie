Prostituzione, Silvestroni: Urgente riportare decoro e sicurezza sulle strade

“L’episodio di cronaca che ha visto la scorsa notte due giovani di Velletri picchiare brutalmente e derubare una prostituta va stigmatizzato e condannato, così come la pena per i due delinquenti mi auguro sarà esemplare. L’incresciosa vicenda però mi da l’occasione per affrontare un tema più complesso che è quello della prostituzione su strada. I cittadini che mi hanno eletto nel collegio di Velletri, che ricomprende gran parte dei comuni dei castelli romani e il litorale sud della Provincia di Roma, sono esasperati dall’ondata di degrado che questo fenomeno ha portato sulle più importanti arterie viarie della zona.
Mi faccio carico della questione pertanto, che intendo portare all’attenzione del ministro dell’Interno Salvini, perché è una questione di decoro e sicurezza oltre che di rispetto verso imprenditori e ristoratori che hanno le loro attività tra la via Nettunense e lArdeatina così come dei tanti pendolari che transitano per quelle arterie viarie per motivi di studio e lavoro, ma anche nei confronti dei bambini che percorrono quelle vie con le famiglie per recarsi al mare d’estate e magari a un centro sportivo.
L’aggressione avvenuta vicino Lavinio, fa alzare anche il livello di preoccupazione legata alla sicurezza oltre che al degrado. Che la prostituzione non sia un reato in Italia non è una novità ma l’oltraggio al comune senso del pudore ancora si. La gestione di queste problematiche non può essere solo competenza dei sindaci che notoriamente non hanno ne strumenti economici ne risorse umane per garantirla. Non farà parte del contratto di governo ma bisogna urgentemente ritornare alla normalità sulle strade, fuori dalle fabbriche, dai supermercati, dai centri sportivi e dai ristoranti” lo ha dichiarato in una nota il deputato di Fratelli d’Italia On Marco Silvestroni.
