A24-25, Lollobrigida: dopo Tar Lazio ancora più urgente che Giovannini venga in Aula a riferire

“Dopo la decisione del TAR del Lazio di accogliere la sospensiva di Strada dei Parchi, di fatto bloccando la decisione del Governo di revocare la concessione, è ancora più urgente che il ministro Giovannini venga in Parlamento a riferire, come chiesto da Fratelli d’Italia ormai quasi una settimana fa. Quanto sta accadendo è molto grave e il caos generato da questo esecutivo ridicolo e imbarazzante sta ancora una volta penalizzando i tanti amministratori e le comunità di cittadini e famiglie residenti nei territori interessati. Nella giornata di domani Fdi tornerà a incontrare i tanti sindaci ed esponenti delle zone coinvolte e a loro ribadirà il pieno sostegno con proposte precise e concrete, come ad esempio rendere gratuite la A24 e A25 per i residenti che percorrano queste due arterie autostradali per motivi di studio, lavoro e salute”.
 
Lo dichiara il capogruppo di Fratelli d’Italia alla Camera, Francesco Lollobrigida.
