Crisi, La Russa: Andare subito al voto

Domani in conferenza capigruppo ribadiremo volontà FDI

“Domani insieme al presidente dei senatori Luca Ciriani parteciperò alla conferenza dei capigruppo dove ribadiremo che per Fratelli d’Italia occorre votare al più presto e che ogni giorno di ritardo è un danno all’Italia e agli italiani che hanno il diritto di scegliere un governo coeso e duraturo. Tutti coloro che stanno cercando in ogni modo una strada qualsiasi per conservare le poltrone e magari governare a dispetto del consenso popolare devono sapere che milioni di persone a Roma, Milano, Napoli e in tutta Italia sono pronte a manifestare in piazza in difesa dei loro diritti. Ma confidiamo nella correttezza del Presidente Mattarella che sa quale è l’interesse nazionale”.
Lo dichiara Ignazio La Russa, vicepresidente del Senato e senatore di Fratelli d’Italia.
