Governo, Meloni: Rinvia e non fa scelte coraggiose

«Il famoso decreto “del fare”, che avrebbe dovuto risolvere tutti i problemi dell’Italia, è di fatto un decreto mille proroghe, che non stanzia una lira per la crescita economica e che non trova risposte. Se si va avanti così la situazione semplicemente peggiorerà». 
È quanto ha detto il capogruppo alla Camera di Fratelli d’Italia, Giorgia Meloni, nel corso dell’intervista rilasciata al programma “Superpartes”. 
«Il Governo Letta continua a ragionare di rinvii perché non ha una maggioranza coesa e dunque non è in grado di fare scelte coraggiose. Questo Esecutivo è figlio di un grande compromesso e con i compromessi non si governa l’Italia», ha spiegato Meloni.
Roma, 27 luglio 2013  
