Coronavirus, Lollobrigida: Interrogazione a ministro Speranza su ritardo mascherine Regione Lazio

“Presenteremo  un’interrogazione parlamentare al ministro della Salute Speranza sul caso delle mascherine destinate agli operatori sanitari del Lazio che sarebbero dovute arrivare a fine marzo e che invece saranno disponibili se andrà bene tra una settimana”. Così in una nota il capogruppo di Fratelli d’Italia alla Camera Francesco Lollobrigida. “Infatti l’agenzia regionale della Protezione civile, dopo aver deciso la risoluzione del contratto con la società di lampadine, alla quale aveva dato un anticipo di 11 milioni di euro, perché non aveva rispettato i tempi stabiliti per la consegna, che cosa fa? Stipula un altro contratto con la stessa società posticipando la data di consegna delle mascherine fino alla metà di aprile. Chiediamo che si faccia chiarezza su questa situazione che ci appare a dir poco surreale e che sta arrecando un grave danno a tutto il personale medico che riceverà in ritardo i dispositivi fondamentali per svolgere il lavoro in sicurezza”.
