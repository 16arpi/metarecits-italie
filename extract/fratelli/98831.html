Marò, Meloni: Italia stufa delle chiacchiere di Renzi. Il 7 marzo&#8230;

…IN PIAZZA A VENEZIA PER MANDARE A CASA IL GOVERNO. «Nonostante i marò siano prigionieri da 3 anni dell’India in violazione delle più elementari norme del diritto internazionale, il ministro degli Esteri Gentiloni…

…viene ancora oggi alla Camera per dirci che “il governo sta lavorando senza clamore ma con le premesse per avviare a soluzione questa crisi”. L’Italia e gli italiani sono stufi delle chiacchiere di questo Esecutivo e dei suoi ministri, che non hanno fatto nulla di concreto per riportare a casa Latorre e Girone: non è stata presentata la procedura di arbitrato internazionale, non è stato chiesto l’intervento di Onu, Nato e Ue e nessun esponente del Governo ha minacciato di ritirare i nostri soldati dalle missioni internazionali finché il caso marò non fosse stato risolto. Anche per questa ragione Fratelli d’Italia scenderà in piazza il 7 marzo a Venezia per chiedere le dimissioni di un governo di cialtroni, che sta umiliando l’Italia e la sua dignità nazionale».
È quanto dichiara il presidente di Fratelli d’Italia, Giorgia Meloni.
