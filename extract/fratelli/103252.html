Trump, Meloni: Da Argentin parole raccapriccianti, si scusi immediatamente

«Raccapriccianti le parole pronunciate oggi dalla deputata Pd Ileana Argentin: la vittoria di Trump è una tragedia peggiore del terremoto. Il fatto che la Argentin ritenga la sconfitta della Clinton e del Partito democratico americano più grave delle centinaia di connazionali morti sotto le macerie e delle migliaia di sfollati che hanno perso tutto per colpa del sisma la dice lunga sul rispetto che gli esponenti del Pd hanno degli italiani. La Argentin abbia la decenza di scusarsi immediatamente».
Lo dichiara il presidente di Fratelli d’Italia, Giorgia Meloni.
