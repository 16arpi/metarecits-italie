Roma, Canu: Marino ha azzerato fondi per combattere tossicodipendenze

«Dopo quello che è successo ieri sera al Pigneto, ha ragione il sindaco di Roma Marino quando dice che bisogna intensificare la lotta allo spaccio. Peccato però che fa finta di dimenticare che è per colpa sua che l’Amministrazione capitolina ha azzerato i fondi sulla prevenzione, la disintossicazione, la cura e il reinserimento socio-lavorativo dei tossicodipendenti. Non solo: Marino ha chiuso venti dei ventuno servizi sulle tossicodipendenze attivi nella città e ha praticamente cancellato l’Agenzia Capitolina sulle Tossicodipendenze, l’Istituzione di Roma Capitale che in quattro anni aveva ridotto del 56,8% il tasso di mortalità per droga a Roma. Ai carabinieri aggrediti e ai cittadini del Pigneto che combattono ogni giorno con una situazione ormai fuori controllo la nostra solidarietà e vicinanza».
È quanto dichiara Massimo Canu, responsabile nazionale del Dipartimento Politiche sociali di Fratelli d’Italia-Alleanza Nazionale.
