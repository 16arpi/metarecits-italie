Muro di Berlino, Rampelli: Perchè alla Camera nessuna celebrazione?

“Nessuna celebrazione in memoria del 25^ anniversario della Caduta del Muro di Berlino. Perché la presidente Boldrini non ha organizzato niente? Abbiamo appena compiuto i 25 anni dalla liberazione di mezza Europa dalla dittatura comunista…

…non mi sembra una notizia trascurabile su cui un’istituzione importante come la Camera dei deputati possa tacere. Decine di milioni di persone, dopo decenni di violenza, persecuzione, occupazioni militari, assassinii, hanno conosciuto la libertà dal terribile regime sovietico e dagli arcipelaghi Gulag”. E’ quanto ha dichiarato in aula il capogruppo di Fratelli d’Italia-Alleanza nazionale Fabio Rampelli che sottolinea: “Lo stesso trattamento è stato riservato al 25^ anniversario di Tienanmen. Evidentemente alla presidente Boldrini ricordare certe date non piace. Ma al di là delle due personali convinzioni ideologiche il ruolo istituzionale che ricopre dovrebbe indurla a prestare maggiore attenzione a fatti accaduti che hanno segnato la storia dell’umanità”.
