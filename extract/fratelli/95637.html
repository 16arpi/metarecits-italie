Immigrati, Cirielli (FdI): Errore cambiare la Bossi-Fini

“Sarebbe un grave errore da parte del PdL cambiare la legge Bossi-Fini”. Lo dichiara Edmondo Cirielli, deputato di Fratelli d’Italia e componente dell’Ufficio di Presidenza di Montecitorio. “L’Italia -spiega- nonostante sia prima sul piano degli aiuti umanitari, e’ oggi il colabrodo d’Europa. E’ necessario piuttosto che l’UE condivida gli sforzi economici compiuti, altrimenti si corre anche il rischio di essere esclusi dagli accordi di Schengen.
  
Oltretutto, consentire ingressi indiscriminati di stranieri senza lavoro significherebbe consegnarli all’illegalità, all’emarginazione e all’utilizzo da parte della criminalità”.
Roma, 18 agosto 2013
