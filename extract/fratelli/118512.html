Coronavirus, Meloni: Chiediamo a Conte di riferire in aula prima di Consiglio Europeo. FdI presenterà mozione contro MES, vediamo come vota M5s


“Fratelli d’Italia chiede ufficialmente a Conte di venire a riferire alle Camere prima del prossimo e decisivo Consiglio europeo. Per sottoscrivere qualsiasi accordo in UE  il premier deve avere un mandato chiaro dal Parlamento e per questo presenteremo una mozione contro il Mes: vediamo come voteranno i partiti, a cominciare dal movimento cinque stelle”. 
È quanto ha detto nel corso di una diretta Facebook il presidente di Fratelli d’Italia, Giorgia Meloni. 
“Siamo già in ginocchio per l’emergenza Covid-19 e non ci serve anche il cappio al collo dell’Ue. Quello che ci serve sono Eurobond e coinvolgimento della BCE e no MES. Parafrasando Conte “altrimenti facciamo da soli”, spiega Meloni.
