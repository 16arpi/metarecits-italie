Governo, Lollobrigida a M5s: C&#8217;era una volta il sud&#8230;

“C’era una volta il sud… Questo ci viene da dire leggendo il contratto a firma M5S-Lega. Nella sua ultima versione infatti, dalle promesse, tante, purtroppo non si è passati ai fatti. In campagna elettorale il rilancio del Mezzogiorno è stato un tema sbandierato dal M5S ma oggi, settanta giorni dopo il voto, di quelle promesse non rimane più nulla se non quei 17 miliardi per il reddito di cittadinanza che sanno tanto di assistenzialismo. Niente sulle infrastrutture, niente sullo sviluppo e ancora meno sull’occupazione, specie quella giovanile. Incontri su incontri, dichiarazioni su dichiarazioni, ipotesi su ipotesi e alla fine da M5S e Lega esce un contratto dove la parola ‘sud’ è marginale quanto quella ‘lavoro’”.
 
Lo dichiara il deputato di Fratelli d’Italia, Francesco Lollobrigida.
