Terremoto, Foti: onore alle vittime. Ora completiamo ricostruzione

“Quattordici anni fa, nella notte tra il 5 e il 6 aprile 2009, una scossa di 5.8 gradi della scala Richter colpì il capoluogo abruzzese. Oggi piangiamo e onoriamo il ricordo di 309 vittime di quel devastante terremoto che ha distrutto L’Aquila. Una città che, con determinazione e fierezza, si sta rialzando da quella tragedia. Una rinascita avvenuta tra non poche difficoltà. Le semplificazioni burocratiche e amministrative promesse dal governo Meloni saranno fondamentali per assicurare a tutto il territorio aquilano le risorse necessarie per il completamento di una ricostruzione attesa da troppi anni”.
Così, in una nota, Tommaso Foti, capogruppo di Fratelli d’Italia alla Camera. 
