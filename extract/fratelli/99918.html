Terrorismo, Meloni: 50mila sostenitori Isis in Italia? Governo chiarisca immediatamente

“Uno studio della fondazione Moressa riportato oggi su ‘Repubblica’ afferma che il 3,1% dei musulmani residenti in Italia “sostiene che l’ISIS cerchi di diffondere il vero islam”. Evidentemente reputano ‘vero islam’ anche le decapitazioni, i massacri di cristiani, la lapidazione delle donne. Il calcolo è presto fatto: in Italia ci sono 1.620.000 musulmani, questo vuol dire che più di 50 mila di questi sono simpatizzanti dei terroristi del califfato. Una situazione di assoluto pericolo per la sicurezza della nostra Nazione. Renzi e Alfano ne sono a conoscenza? Cosa stanno facendo per prevenire attentati? Fratelli d’Italia lo chiederà in una interrogazione urgente al Governo”.
Lo scrive su facebook il presidente di Fratelli d’Italia, Giorgia Meloni.
