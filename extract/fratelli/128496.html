Lazio: caos al concorso Asl, FdI chiede chiarezza

“Quanto accaduto in data odierna alla Asl di Rieti, riportato dalle cronache locali, con l’intervento della Polizia durante l’espletamento di un concorso pubblico, è grave e rappresentativo del caos e dell’approssimazione con i quali viene ormai gestita l’Azienda Sanitaria reatina. Le ombre su un concorso pubblico devono essere dissipate immediatamente. Allo stesso modo, così come già fatto in passato, chiediamo che venga fatta chiarezza su tante altre vicende organizzative che riguardano la ASL di Rieti”.
E’ quanto dichiara il deputato e coordinatore nel Lazio di Fratelli d’Italia, Paolo Trancassini.
