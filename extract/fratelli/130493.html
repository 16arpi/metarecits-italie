Elezioni, Rampelli: a Letta, siete voi ad avere un problema con la democrazia, il vostro nome Pdp, partito del potere


 Vi siete traditi l’un l’altro, avete governato senza mandato per 11 anni, cambiate leader come calzini e capi di governo come slip. Litigate come galli nel pollaio…


“Hanno governato per 11 anni senza mai aver vinto le elezioni. Non sono il PD ma il PDP, Partito del Potere a ogni costo, anche a dispetto della democrazia. Si sono scippati Palazzo Chigi l’un l’altro, alternando dal 2011 governi tecnici teleguidati da loro e governi politici capitanati dai loro segretari di partito.
Sono stati brutali, tanto da costringere gli italiani e i media a sedute psichiatriche collettive sulle loro riunioni fiume; hanno cambiato segretari come calzini e capi di governo come slip, litigano tra come galli nel pollaio. Volevano fare il ‘campo ‘largo’ e hanno varato tre campetti di padel con l’unico scopo di racimolare più voti per brigare nella legislatura… Hai visto mai si riuscisse a tornare al potere di nuovo dopo una sconfitta.  
Hanno ridotto l’Italia a una succursale della finanza speculativa, fondato, occupato e fatto fallire banche poi salvate con i soldi dei cittadini. Non sono stati capaci di regolarizzare l’immigrazione gettando gente disperata nelle braccia della criminalità, dell’illegalità e del lavoro nero, polverizzando una secolare tradizione italiana di emigranti laboriosi e rispettosi delle nazioni che li ospitavano, e oggi Letta parla di pericolo per la democrazia… sono veramente senza vergogna.
Noi non puntiamo alla gestione della cosa pubblica per nostro tornaconto ma a risollevare l’Italia dal declino e per farlo sarà necessario liberarla dall’arroganza che vi ostinate a mettere in mostra, una vera e propria tirannide”.


