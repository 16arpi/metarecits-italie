Rai, Rampelli: Intervista a Giorgia Meloni, par condicio usata in modo ideologico contro FdI

“Inaccettabile l’atteggiamento da parte di Gr Parlamento questa mattina nei confronti di Giorgia Meloni. Durante l’intervista, è stata costretta a rispondere a domande quasi esclusivamente sul fascismo, neofascismo, antifascismo, nemmeno fossimo a scuola, e presunte identità di vedute con Casa Pound. Si tratta di una palese violazione dei principi della par condicio. Al nostro programma di governo è stato dedicato un tempo residuale impedendo a noi e ai cittadini di conoscere le nostre proposte”.  E’ quanto dichiara il capogruppo di Fratelli d’Italia alla Camera dei deputati Fabio Rampelli componente della commissione di Vigilanza Rai che scriverà una lettera al presidente della commissione Roberto Fico affinché richiami il Gr Parlamento al rispetto sostanziale del pluralismo e della par condicio.
