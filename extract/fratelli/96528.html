Governo, Meloni: Mi fido poco di Renzi, fa l&#8217;esatto contrario di quello che dice

«Niente può cambiare il giudizio di Fratelli d’Italia sulla genesi del governo Renzi: è frutto di un gioco di palazzo, è un banale rimpasto che non ha nessun elemento di discontinuità con l’Esecutivo Letta. Cosa cambia, dunque, a parte le terga che siedono sulla poltrona di presidente del Consiglio è oscuro agli italiani.
  
 
Fratelli d’Italia non può votare la fiducia a questo governo. Facciamo politica nell’interesse degli italiani e valuteremo nel merito i provvedimenti che Renzi porterà in Parlamento e se ne porterà uno per abbassare le tasse ovviamente lo voteremo. Ho imparato, però, che ci si deve fidare poco di quello che dice Renzi, che fino ad ora ha fatto l’esatto contrario di tutto quello che ha asserito, dal ‘Letta stai sereno’ a ‘quando io andrò al governo ci saranno solo 10 ministri’».
É quanto ha dichiarato il presidente dei deputati di Fratelli d’Italia, Giorgia Meloni, interpellata dai giornalisti a margine del voto alle primarie di FdI-An che si stanno svolgendo in tutta Italia. Si potrà votare negli oltre 700 seggi allestiti su tutto il territorio nazionale fino alle ore 18 di oggi.
Roma, 23 febbraio 2014
 
