Pirozzi, Rampelli: Ci ha informati, ragioneremo sulla candidatura dopo il ballottaggio di Ostia. La priorità è l&#8217;unità del centrodestra

“Stamattina abbiamo ricevuto l’informazione da parte di Sergio Pirozzi che avrebbe presentato nel pomeriggio la sua candidatura a presidente della Regione Lazio con una lista civica, senza esponenti che abbiano avuto un passato nei partiti, fatta solo di amministratori civici. Pirozzi tuttora fa parte dell’assemblea nazionale di Fratelli d’Italia. Prendiamo atto di questa sua decisione che, come appartenente a FDI, guardiamo con interesse e ribadiamo comunque la volontà di condividere con gli alleati la scelta finale. Il centrodestra infatti deve avere un solo candidato condiviso da tutte le sue componenti per battere Zingaretti e garantire una stagione di equilibrio, stabilità e buongoverno nel Lazio. Abbiamo intenzione di fare la nostra scelta, insieme agli alleati, dopo il ballottaggio di Roma”. E’ quanto ha dichiarato il capogruppo di Fratelli d’Italia-Alleanza nazionale Fabio Rampelli.
