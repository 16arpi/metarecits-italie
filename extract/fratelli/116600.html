Maltempo, Meloni: FdI al fianco delle popolazioni colpite, chiediamo a Governo di riferire in aula

«Fratelli d’Italia è al fianco delle popolazioni colpite in queste ore dall’imponente ondata di maltempo che ha messo in ginocchio l’Italia, soprattutto al nord. Un pensiero commosso alle famiglie delle vittime, un forte abbraccio a tutti coloro che hanno subito danni ingenti e un grazie ai soccorritori, ai vigili del fuoco e alle forze dell’ordine, alla protezione civile e ai volontari che da ore lavorano senza sosta. Le istituzioni intervengano, il governo agisca tempestivamente. FDI chiede al governo di  riferire immediatamente in aula sulle iniziative che intende adottare per fronteggiare l’emergenza».
È quanto dichiara il presidente di Fratelli d’Italia, Giorgia Meloni.
