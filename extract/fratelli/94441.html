Iadicicco: Prestipino ha memoria corta, pensi a disastri del suo ex presidente

Mi chiedo da quale pulpito dobbiamo ascoltare la predica dell’ex assessore provinciale di Roma Prestipino sulle buche presenti nella strade della Capitale. Capisco che entrare nella polemica del giorno faccia un minimo di pubblicità a chi vorrebbe correre per le primarie a sindaco di Roma, ma francamente tutto ciò lo trovo assurdo.  Assurdo perché proprio la Prestipino, sostenendo Zingaretti nella passata consiliatura provinciale di Roma, ha permesso che le strade provinciali assomigliassero sempre più ad un groviera e che versassero in condizioni pietose: cariche di rifiuti ai bordi e senza alcun tipo di manutenzione ordinaria. Prestipino ha la memoria corta, si sforzi e pensi ai danni che ha prodotto il suo ex presidente Zingaretti.
È quanto dichiara in una nota l’ex consigliere provinciale di Roma ed esponente di ‘Fratelli d’Italia – Centrodestra nazionale’, Federico Iadicicco.
Roma, 21 gennaio 2013
