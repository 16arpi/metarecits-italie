DL Fisco, Meloni: Governo dia seguito a Odg Fdi per escludere associazioni ed enti terzo settore da applicazione iva

«La Camera ha approvato l’ordine del giorno di Fratelli d’Italia al decreto fiscale che impegna il Governo ad escludere associazioni ed enti del terzo settore dall’applicazione dell’IVA. Una norma che è stata introdotta durante l’esame del provvedimento in Senato, contro la quale ci siamo battuti fin dall’inizio e che va abolita, perché è insostenibile aumentare costi e burocrazia a carico di chi opera nel volontariato e nel terzo settore e assimilare queste realtà agli enti commerciali. Ora l’Esecutivo Draghi dia seguito all’impegno assunto davanti al Parlamento e corregga velocemente questa norma. FdI vigilerà con attenzione e continuerà a lavorare anche per garantire alle organizzazioni del terzo settore un quadro stabile e ragionato sul piano tributario».

Lo dichiara il presidente di Fratelli d’Italia, Giorgia Meloni.
