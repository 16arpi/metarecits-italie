Cristaldi nominato responsabile nazionale Politiche territoriali di FdI-An

“Darò il mio contributo alla crescita di Fratelli d’italia-An con l’impegno personale e delle tante persone che chiedono la rinascita di un’area di centro destra nel nostro Paese.

Lo farò impegnandomi nella veste di Responsabile Nazionale delle Politiche Territoriali del partito. C’è da aprire intanto in Sicilia una vera e propria vertenza per il ridisegno di un modello di sviluppo economico e sociale inventando una nuova industria legata alle risorse territoriali. Una grande industria  del turismo, ad esempio, può nascere in Sicilia se soltanto si comincerà a pensare ai Beni Artistici e alla Cultura come la materia prima per la nascita di un vero e proprio polmone economico. Il modello Crocetta ha presentato tutti i suoi limiti con situazioni occupazionali disastrose e con una regione che registra sconfitte su sconfitte”.
E’ quanto dichiara il sindaco di Mazara del Vallo, Nicola Cristaldi.
