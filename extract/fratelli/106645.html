Genova, Meloni: Plauso forze dell&#8217;ordine per arresto membro Isis. Monito per chi finge di non sapere che terrorismo si annida anche qui

“A Genova la Polizia individua e arresta un estremista marocchino pronto a immolarsi per l’Isis e già in carcere per maltrattamenti nei confronti della compagna.
Due considerazioni: un plauso alle forze dell’ordine che ogni giorno lavorano per garantire sicurezza e legalità nonostante le difficoltà, la carenza dei mezzi e governi che hanno fatto di tutto per cancellare in Italia la certezza della pena.
Un monito invece a chi ancora finge di non comprendere che il terrorismo islamico non è qualcosa di lontano ma si annida anche nelle nostre città. Per questo FdI continua a chiedere di istituire un albo degli imam, che i sermoni nelle moschee siano in italiano e di sapere da dove vengono i soldi che finanziano luoghi di culto e i centri culturali islamici presenti in Italia.
Tutte misure contenute nella proposta di legge presentata da FdI che il PD ha, neanche a dirlo, affossato”.

 
È quanto scrive il presidente di Fratelli d’Italia, Giorgia Meloni.
