Ghiglia: Nessun dubbio su qualità servizio sanitario piemontese

Sull’elevato livello del servizio sanitario piemontese non avevamo alcun dubbio. Un’offerta sanitaria di qualità unita ad una adeguata disponibilità dei servizi sanitari è da sempre al centro dell’azione politica del governo regionale piemontese. Nonostante i tagli del Governo centrale, la linea di rigore conseguentemente attuata dal governo di centrodestra regionale ha garantito un’offerta sanitaria regionale con servizi, strutture e personale di alto livello, lo standard delle prestazioni su tutto il territorio piemontese.
  
Confermiamo il nostro sostegno, pur ribadendo, al contempo, che le scelte strategiche per quanto riguarda la sanità e la riforma devono essere necessariamente e imprescindibilmente condivise all’interno della maggioranza di centrodestra.
Così il deputato di ‘Fratelli d’Italia – Centrodestra nazionale’, Agostino Ghiglia, commenta le dichiarazioni del ministro della Sanità Balduzzi in visita in Piemonte.
Roma, 7 gennaio 2013
