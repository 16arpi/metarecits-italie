Nomadi, Taglialatela: Campo rom in cittadella dello sport ex caserma Boscariello. Governo schizofrenico

“Oggi in commissione Anti-Mafia  il ministro per lo Sport  Luca Lotti in audizione ha incredibilmente sostenuto che sia compatibile l’inizio dei lavori per la realizzazione della cittadella dello Sport dell’ex Caserma Boscariello con  l’utilizzo della stessa area come campo nomadi. Il ministro Pinotti ha dato il suo consenso affinché vengano ospitati i nomadi laddove si procederà alla riqualificazione dell’area. Una battaglia fortemente sostenuta da Fratelli d’Italia. Credo sia del tutto evidente lo stato di confusione se non di schizofrenia che affligge il governo.”. È quanto ha dichiarato il deputato di Fratelli d’Italia-Alleanza nazionale Marcello Taglialatela, componente della commissione Anti-Mafia.
