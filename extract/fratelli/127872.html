Green Pass, Rotelli: bene approvazione nostro Odg su cittadini isole

“Fratelli d’Italia esprime soddisfazione per l’approvazione del nostro ordine del giorno al decreto Green Pass che impegna il governo a valutare l’opportunità di prevedere specifiche deroghe per i cittadini residenti nelle isole al fine di garantire la loro piena libertà di movimento all’interno del territorio nazionale. Gli ultimi provvedimenti del governo, infatti, avevano creato una disparità tra cittadini penalizzando fortemente coloro che erano sprovvisti di Green pass. Adesso, auspichiamo che il governo possa procedere quanto prima ad eliminare questa ingiustizia”.

Lo dichiara Mauro Rotelli, deputato di Fratelli d’Italia e primo firmatario dell’odg al decreto Green Pass.
