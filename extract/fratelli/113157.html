F35, Cirielli: Un governo serio e credibile non fa propaganda su sicurezza nazionale

“Un governo serio e credibile non fa demagogia e propaganda sulla sicurezza nazionale. Le Forze Armate servono soprattutto quando non c’è la guerra e gli F-35 sono armi strategiche capaci da sole di dissuadere i nemici. Se usciamo dai progetti dell’Aeronautica della NATO non perderemo solo molti posti di lavoro, ma perderemo intelligenze e grandi professionalità, ingegneri e operai  super specializzati, che andranno  all’estero”. E’ quanto dichiara in una nota Edmondo Cirielli, Questore della Camera dei Deputati e parlamentare di Fdi.
“Ragioni economiche , di difesa  tecnologica, salvaguardia dei nostri migliori cervelli e di ovviamente di sicurezza nazionale impongono il mantenimento, l’acquisto e il rafforzamento degli F35. E auspico che al governo, la Lega non faccia prevalere l’irresponsabilità del M5s. In una fase di recrudescenza del terrorismo internazionale di matrice islamica, dobbiamo essere in grado di difenderci” – conclude Cirielli.
