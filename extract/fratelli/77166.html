Toscana: La scomparsa dell&#8217;assessore FdI di Pontremoli Patrizio Bertolini

“Ci stingiamo attorno alla moglie Alessandra, ed i figli Davide, Elisabetta, Elena, Laura, Paolo e Marianna. L’improvvisa morte di Patrizio Bertolini ci lascia profondamente addolorati. Patrizio era molto conosciuto nella comunità pontremolese. Già presidente del Consiglio comunale nella precedente consiliatura, Bertolini era stato rieletto alle recenti elezioni amministrative arrivando al secondo posto dei candidati più votati a sostegno della lista “Cara Puntremal, Jacopo Ferri candidato sindaco”, diventando assessore con delega ai Lavori pubblici. Era presidente del Circolo locale di Fdi. Un uomo molto attivo anche nel mondo del volontariato e grande sportivo” dichiarano i consiglieri regionali del Gruppo di Fratelli d’Italia Francesco Torselli, Vittori Fantozzi, Diego Petrucci, Alessandro Capecchi, Gabriele Veneri, ed il coordinatore toscano di Fdi Fabrizio Rossi.
