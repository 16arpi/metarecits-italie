Coronavirus, Rampelli: Nelle carceri del Lazio situazione critica

“Solidarietà alla polizia penitenziaria costretta a intervenire per sedare le proteste dei detenuti nel carcere di Frosinone e in altre quattro strutture italiane. Si sollecita il ministro Bonafede a intervenire con iniziative che garantiscano l’incolumità degli addetti e la serenità dei detenuti. Non dovrebbe essere così difficile dare nuove regole che garantiscano la salute dei detenuti e della comunità carceraria tutta, senza cancellare il diritto dei detenuti a ricevere le visite dei familiari. 
Il ministro Buonafede ce la può fare… 
Un ringraziamento particolare alle Forze dell’Ordine degli istituti penitenziari che in questi giorni sono costrette con senso di responsabilità a un supplemento di presenza e a uno sforzo, anche psicologico, di forte tenuta mentale”.
