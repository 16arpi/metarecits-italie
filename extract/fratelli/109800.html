Basilicata, Meloni: Indegno sistema clientelare che si sta delineando

«Pittella, presidente della Regione Basilicata, resta ai domiciliari. La giustizia andrà avanti e farà il suo corso. Ma al di là dell’esito del procedimento giudiziario il sistema clientelare che si sta delineando e che sta emergendo è totalmente amorale: alimentare il potere di alcuni soggetti attraverso il sottosviluppo del territorio, la povertà perenne e l’emigrazione forzata dei giovani che non si sottomettono alla logica della raccomandazione è indegno.
Onestà intellettuale imporrebbe le dimissioni di questa gente, senza se e senza ma, perché chi abusa del proprio ruolo e delle proprie funzioni pubbliche non merita di rappresentare i cittadini e le istituzioni.
In ogni caso novembre e le elezioni regionali si avvicinano: Fratelli d’Italia garantirà che al Governo della Basilicata ci siano persone oneste e competenti che abbatteranno il clientelismo Pd».
Lo ha dichiarato il presidente di Fratelli d’Italia Giorgia Meloni.
