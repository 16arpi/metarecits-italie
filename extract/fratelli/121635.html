Fisco, Meloni: Flash mob di FdI in tutta Italia per difendere imprese e partite IVA dimenticate dal Governo (video)

«Oggi Fratelli d’Italia protesta in tutta Italia con dei flash mob per difendere imprese, partite Iva e tutti coloro che dovranno pagare ulteriori tasse nonostante il calo del fatturato. Il Governo insiste nella carneficina di imprese e partite Iva, lasciando letteralmente sole categorie dimenticate e senza nessun supporto. Non possiamo permettere che attività siano costrette all’alternativa tra il pagare e il chiudere definitivamente. Fratelli d’Italia rilancia quindi la proposta dell’unificazione degli anni fiscali 2019-2020 e lo spostamento di ogni scadenza e con la possibilità di compensare gli utili del 2019 con le perdite del 2020».
Lo scrive su Facebook il presidente di Fratelli d’Italia Giorgia Meloni.



