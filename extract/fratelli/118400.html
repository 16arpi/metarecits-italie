Coronavirus. La Pietra: Italiani chiedono risorse contro la crisi, no Commissioni su fake news

“Le famiglie, i lavoratori e le imprese stanno ancora aspettando le risorse per contrastare la gravissima crisi economica prodotta dal Coronavirus, e l’Esecutivo cosa fa? Istituisce una commissione per combattere le fake news sul Covid-19. E’ la conferma di un governo che già prima dell’epidemia era inadeguato, e che adesso sta diventando pericoloso. Come nel socialismo reale Conte e i suoi ministri vorrebbero imporre la loro ‘verità’, indicando cosa è fake news e cosa non lo è. E tutto questo mentre gli italiani sono chiusi in casa, piegati dall’ansia e molti allo stremo sul piano economico. Gli italiani chiedono misure per l’economia, chiedono di sapere dove sono i soldi che il governo aveva promesso ai Comuni per i buoni spesa. E questo perché sanno benissimo chi dice la verità e chi il falso, e non hanno di certo bisogno di questo grottesco governo, che nessuno ha votato, che glielo imponga”. Lo dichiara il senatore di Fratelli d’Italia, Patrizio La Pietra. 
