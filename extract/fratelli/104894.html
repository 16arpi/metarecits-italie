Manovra, Meloni: FdI ripresenterà in aula emendamento su cartelle Equitalia

“Dopo la bocciatura in Commissione Bilancio alla Camera, continua la battaglia di Fratelli d’Italia per permettere al maggior numero di italiani di chiudere una volta per tutte i propri conti col Fisco. Ripresenteremo in Aula il nostro emendamento alla manovra per cambiare le modalità di rottamazione delle cartelle Equitalia e dare agli italiani la possibilità di estinguere il proprio debito con più facilità, dilazionando il pagamento in più rate e in più tempo. È una proposta di buon senso che raccoglie anche le richieste delle associazioni di categoria e che ci auguriamo gli altri gruppi parlamentari vogliano sostenere”.
Lo scrive su Facebook il presidente di Fratelli d’Italia, Giorgia Meloni.
