Dl carceri, Rampelli: Fortissimamente no di FdI-AN, noi dalla parte&#8230;

…DELLE VITTIME. “La sinistra con il voto favore e ‘complice’ dell’Ncd, che esprime il ministro dell’Interno Alfano nella compagine governativa, insieme ai deputati di Forza Italia, ha risolto il problema del sovraffollamento delle carceri…
  
…prima mettendo in libertà i condannati per pene punibili fino a 5 anni di reclusione e oggi distribuendo 240 euro al mese ai delinquenti. E’ l’ennesimo decreto svuota carceri- il quinto- e questo come gli altri non ha previsto nulla per le vittime e i loro famigliari. Fdi-An ha ribadito le sue proposte: costruzione e ammodernamento delle carceri esistenti, limitazione dell’uso della carcerazione preventiva ai casi di flagranza di reato e conclamata pericolosità sociale, espiazione della pena dei detenuti stranieri nelle carceri dei Paesi d’origine, rafforzamento degli organici di polizia penitenziaria. Con il nostro voto contrario abbiamo voluto sottolineare che Fdi-An è per la certezza della pena e sta dalle parte delle vittime e delle loro famiglie, delle forze dell’ordine e di una giustizia umana ma rigorosa”.  È quanto dichiara il capogruppo di Fratelli d’Italia-Alleanza nazionale Fabio Rampelli a commento del dl misure risarcitorie nei confronti dei detenuti.
Roma, 24 luglio 2014
