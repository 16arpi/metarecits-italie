Casa, Meloni: nuova direttiva Ue su immobili è follia e avrebbe impatto devastante, Fdi si batterà contro

“Le case degli italiani nel mirino del Governo Draghi e della Commissione Ue. Alla spada di Damocle della riforma del catasto voluta dall’Esecutivo e che porterà inevitabilmente all’aumento delle tasse si aggiunge un’altra follia alla quale sta lavorando Bruxelles: una bozza di direttiva europea per subordinare la possibilità di vendere e addirittura di affittare un immobile all’appartenenza ad una classe energetica alta. Un provvedimento che presenta palesi profili di incostituzionalità, è foriero di un ambientalismo ideologico e che se applicato avrebbe un impatto devastante sul mercato immobiliare, sui cittadini e sulle famiglie. Fratelli d’Italia raccoglie l’allarme lanciato dalle categorie, a partire da Confedilizia, e si batterà contro questa direttiva. Giù le mani dalla casa degli italiani”.

Lo dichiara il presidente di Fratelli d’Italia Giorgia Meloni.


