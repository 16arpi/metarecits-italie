Visto da sud: Da Fratelli d&#8217;Italia l&#8217;agenda nazionale per il sud. Contro ogni egoismo localista per l&#8217;unità nazionale

Il segretario regionale di Fratelli d’Italia Puglia, Marcello Gemmato, ha chiamato a raccolta questa mattina tutti i consiglieri regionali, i presidenti regionali e una nutrita schiera di amministratori locali del sud (assessori, consiglieri, sindaci), per il confronto dal titolo “VISTO DA SUD”, nel corso del quale è stato rilanciato il nuovo patto per l’Italia: unità e sovranità nazionale; universalità dei diritti in tema di Sanità, Infrastrutture, Welfare, Istruzione e Lavoro (chi nasce al Sud deve avere gli stessi diritti di chi nasce al Nord). In ultimo, Fratelli d’Italia ha proposto una nuova stagione culturale chiamata “Operazione Bellezza”, mirante alla valorizzazione dell’impareggiabile patrimonio storico e culturale delle regioni del Sud. L’Italia da anni attende riforme per tornare a funzionare come Nazione; i confini nazionali includeranno sempre un Sud e un Nord; dal Nord in questi mesi arrivano una provocazione che, se fatta nel modo e in tempi giusti, avrebbe potuto anche avere il significato di uno stimolo al Sud. Invece nessuna novità, se non un ritorno pericoloso e propagandistico che ci riporta al ’94, e per alcuni partiti da 30 anni il nord è sempre prioritario. Noi di Fratelli d’Italia, invece, siamo dell’idea che ci siano sempre prima l’Italia e gli italiani. A fare da padroni di casa, oggi, oltre a quelli già citati, il segretario provinciale di Bari Filippo Melchiorre e il consigliere regionale Erio Congedo. A margine del dibattito è stato stilato un documento che verrà pubblicato nelle prossime ore.
Gemmato ringrazia, in particolare, il responsabile nazionale del Dipartimento Iniziative di Sviluppo e Coesione nazionale di FdI –già sottosegretario al Lavoro- Pasquale Viespoli, Gianni Rosa (consigliere regionale e segretario regionale FdI Basilicata), Fausto Orsomarso (consigliere regionale FdI Calabria), Luciano Passariello (consigliere regionale Campania), i segretari regionali Ernesto Rapani (FdI Calabria), Antonio Iannone (FdI Campania), Gimmi Cangiano (dirigente di FdI Campania)


























