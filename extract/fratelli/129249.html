Peste suina. Lollobrigida: Caso Roma conferma emergenza, a rischio stagione venatoria

“Il caso di peste suina africana registrato a Roma, dopo quelli individuati in Piemonte e in Liguria, è allarmante e certifica ancora una volta l’immobilismo e la mancata prevenzione da parte del governo rispetto a una problematica che potrebbe portare i contagi a diffondersi anche in altre Regioni, mettendo oltre tutto in pericolo lo svolgimento della stagione venatoria e con essa le prospettive di contenimento della PSA. Un rischio che Fratelli d’Italia denuncia da tempo ma che questo esecutivo sembra non volere, o non sapere, risolvere attraverso misure tempestive e mirate. Torniamo a chiedere un intervento urgente, ad ogni livello, per scongiurare l’ennesima emergenza di fronte alla quale l’Italia non può farsi trovare ancora una volta impreparata”. Lo dichiara il capogruppo di Fratelli d’Italia alla Camera, Francesco Lollobrigida.
