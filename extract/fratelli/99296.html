Peschereccio, Meloni: A Mazara viminale non manda mezzi&#8230;

…BLOCCATO SERVIZIO PERCHÈ SERVONO A IMMIGRATI. «Mentre la nostra marina Militare, che ringrazio per l’importante lavoro che svolge ogni giorno, sventa un atto di pirateria dei libici una scoperta inquietante arriva da Mazara del Vallo, la località di provenienza del peschereccio salvato. Il ministero dell’Interno non ha inviato i mezzi per portare gli immigrati al centro di accoglienza e il Prefetto è stato costretto a interrompere, oggi e domani, il servizio di trasporto scolastico per far usare ai profughi i pullman dei bambini. Risultato: moltissimi bambini oggi sono rimasti a casa e non sono potuti andare a scuola. Ora, ministro Alfano, con tutto il rispetto: ma siete totalmente impazziti? Abbiamo capito che siete il governo dell’immigrazione incontrollata e della finta solidarietà ma non vi permettete di negare ai bambini il loro diritto ad andare a scuola. Pretendiamo dal Ministero dell’Interno un intervento immediato affinché domani sia evitato questo scempio».
