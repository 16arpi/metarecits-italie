Regionali, Fidanza: Ap non esiste, anche nelle Marche Udc sta&#8230;

…CON SINISTRA. CON ACQUAROLI PER DEMOLIRE BLOCCO DI POTERE «La nota della segreteria regionale Udc delle Marche conferma due elementi che andiamo sostenendo da tempo. Primo: Area Popolare, che ancora oggi Alfano ha incensato come la grande novità politica di queste elezioni regionali, non esiste poiché l’Udc nelle Marche, così come in Campania e in Puglia, fa cose diverse da Ncd e si schiera strutturalmente con la sinistra. In secondo luogo, abbiamo la conferma che quello di Gian Mario Spacca, oltre a non essere evidentemente un progetto di centrodestra, non è nemmeno un tentativo di riaggregazione del centro ma è esclusivamente un disegno di potere, condito da trasformismo e da attaccamento alla poltrona.  Insomma, quanto di più vecchio si potesse offrire ai marchigiani. Oggi la vera scelta nelle Marche è tra chi vuole perpetuare il blocco di potere del Pd che ha depresso le Marche e chi invece questo blocco lo vuole demolire. La scelta è quindi tra Luca Ceriscioli e Francesco Acquaroli, tertium non datur».
È quanto dichiara il commissario regionale marchigiano di Fratelli d’Italia-An, Carlo Fidanza, commentando la nota della segreteria regionale dell’Udc delle Marche.
