Giustizia, Delmastro: riforma sarà solito compromesso al ribasso

“C’è bisogno di una Carola Rackete che soccorra in alto mare il Ministro Cartabia. Il vascello della giustizia è in avaria e la ciurma dei migliori è ammutinata. La maggioranza di governo ha trovato l’accordo su tutto, tranne che su porte girevoli tra politica e magistratura e sorteggio al CSM. Tradotto: gli unici temi politici della riforma Cartabia hanno generato scontri furibondi con tanto di negoziati ad oltranza.  Questi gli infausti natali di una riforma necessaria e urgente che si tradurrà nel solito compromesso al ribasso, con il solo scopo di far sopravvivere a sé stessa l’accozzaglia di governo”. 
Così in una nota Andrea Delmastro, deputato e responsabile Giustizia di Fratelli d’Italia.
