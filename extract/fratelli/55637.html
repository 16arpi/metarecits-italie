Movimenti federati: Giovedì Trancassini e Schiuma a Roma per patto federativo con il movimento italiano tricolore

“Giovedi 23 gennaio presso il Centro Sportivo Certosa a Centocelle (in via di Centocelle 246, ore 21, Sala Magath), il deputato di Fratelli d’Italia, Paolo Trancassini, coordinatore regionale del Lazio, accompagnato dal responsabile nazionale del Dipartimento ‘Rapporti con l’Associazionismo Politico’, Fabio Sabbatani Schiuma, interverra’ all’evento organizzata da Vic Antico, Presidente del Movimento Italiano Tricolore per sancire il patto federativo con Fratelli d’Italia. Nel corso della serata, verra’ consegnato anche il premio ‘Sport e Salute’, giunto alla sua terza edizione”. Lo comunica in una nota l’ufficio stampa del Dipartimento ‘Rapporti con l’Associazionismo Politico’. Per Sabbatani Schiuma “la manifestazione e’ la tappa finale di un percorso iniziato da un paio di mesi e che ha visto una importante realta’ associativa come il M.I.T., legata soprattutto al mondo dello sport e guidata da una personalita’ popolare come Vic Antico, decidere di avvicinarsi a Fratelli d’Italia e scegliere il nostro partito come interlocutore per le proprie istanze e proposte del settore”.

