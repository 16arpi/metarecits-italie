Tav, Ciaburro: Inaccettabile minaccia del movimento no tav

Sia garantito interesse nazionale
“Le minacce del movimento No Tav è l’ennesima provocazione di una parte di popolo assolutamente minoritaria. In questi anni si sono ascoltate tutte le voci e il progetto è stato reso il più leggero possibile rispettando la valle di Susa e le sue peculiarità. Ora che il Governo ha deciso che i lavori devono ripartire il movimento No Tav rilancia con le solite minacce. È tempo di dire basta a queste provocazioni. Deve essere garantito l’interesse nazionale e chi va contro lo Stato deve assumersene la responsabilità. È inaccettabile che un movimento che rappresenta pochissime decine di migliaia di persone e che in val Susa alle elezioni del 26 maggio è stato sonoramente bocciato dai cittadini possa cercare di condizionare lo Stato. Ci vogliono rigore e severità, senza sé e senza ma”.
Lo dichiara Monica Ciaburro, deputato di Fratelli d’Italia.
