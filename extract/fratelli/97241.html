Agricoltura, Poli Bortone: istituire reato per Enti &#8216;lumaca&#8217;&#8230;

…CHE ACCRESCONO DANNO. “Il maltempo di ieri nel Salento ha inferto un altro durissimo colpo all’agricoltura pugliese e salentina, soprattutto nella zona tra Guagnano, Campi e Salice, triangolo del vitivinicolo.
  
Gli enti preposti intervengano subito per dichiarare lo stato di calamità atmosferiche, ognuno per le proprie competenze: i sindaci per la perimetrazione e la regione per porre in essere tutti gli interventi in ausilio degli agricoltori seriamente danneggiati. Si eviti che, come spesso accade, ai danni atmosferici si uniscano i danni procurati da lentezze burocratiche che sono stati la causa in questi anni della chiusura di numerose aziende.” Lo afferma Adriana Poli Bortone, dell’ufficio di presidenza di Fratelli d’Italia- Alleanza Nazionale che a tal proposito lancia una proposta: “si istituisca un reato per i danni causate dalle lentezze burocratiche e per i i ritardi immotivati degli enti lumaca che paralizzano il normale iter di qualsiasi attività”
Roma, 17 giugno 2014
