FdI: Giorgia Meloni chiude la VII edizione Festa dei Patrioti a Palombara

Si conclude oggi, con l’intervento del presidente di Fratelli d’Italia Giorgia Meloni, la 7° edizione della  “Festa dei Patrioti” organizzata da FdI nella suggestiva cornice della terme Sabine a Palombara. “La Festa dei Patrioti è il consueto momento estivo di incontro e confronto tra amministratori, militanti e simpatizzanti di Fratelli d’Italia – spiega il capogruppo di Fratelli d’Italia alla Camera Francesco Lollobrigida durante il suo intervento – Un appuntamento che assume quest’anno un valore simbolico ancora più forte in virtù del tempo che stiamo vivendo”. “Ringrazio tutti i militanti, gli oltre 100 amministratori di Fratelli d’Italia della Provincia di Roma e i tanti altri provenienti dal resto del Lazio, giunti qui per confrontarsi sull’attuale momento politico e sulle prossime sfide elettorali”, dichiara il deputato e presidente del coordinamento provinciale di Roma di FdI Marco Silvestroni.  Durante la manifestazione sono state premiate personalità che si sono distinte per dedizione alla propria comunità dal punto di vista sociale e imprenditoriale: Yuri Sonnino l’agente scelto della Polizia di Stato che ha salvato una donna da un’aggressione; Sabina Granieri sindaco di FdI di Nerola che ha gestito con capacità amministrativa l’emergenza covid-19; la Protezione Civile di Palombara in rappresentanza di tutti i volontari che hanno aiutato gli italiani in questi mesi drammatici; Giorgio Manetti imprenditore che ha riaperto La Baita Monte Gennaro dopo il lockdown e dopo 40 anni dalla chiusura; Francesco Storace per aver guidato con successo “Il Secolo d’Italia” storico organo di stampa della destra e dei patrioti italiani, oggi vicedirettore de il Tempo; Alessandro Palombi per aver costituito per primo in Italia il gruppo consiliare di FdI a Palombara e Luigi Piselli per l’aiuto ai bambini malati di leucemia. La manifestazione ha visto la partecipazione dei parlamentari e degli esponenti del partito come Paolo Trancassini coordinatore regionale del Lazio, Augusta Montaruli, Andrea Delmastro, Massimo Ruspandini, Nicola Calandrini, Mauro Rotelli, Fabio Rampelli, vicepresidente della Camera dei Deputati, Nicola Procaccini eurodeputato, Roberta Angelilli, Luciano Ciocchetti, Alfredo Antoniozzi. Presenti anche  i consiglieri regionali Giancarlo Righini, Fabrizio Ghera, Massimiliano Maselli, Chiara Colosimo, Antonello Aurigemma e Sergio Pirozzi, insieme ai consiglieri della Città metropolitana di Roma Capitale, Andrea Volpi, Micol Grasselli e Giovanni Libanori.
