Manovra, La Pietra: nessuna tutela per gli agricoltori contro i danni della fauna selvatica

“Stiamo attraversando una vera e propria emergenza relativa alla fauna selvatica che sta mettendo a serio rischio l’equilibrio faunistico e in ginocchio molti agricoltori e allevatori. Uno dei fenomeni che più danneggiano l’agricoltura infatti, è il sovraffollamento dei cinghiali che rappresenta un vero pericolo, sia per la sicurezza stradale ma anche per le persone, per l’ambiente e per la  sanità. Questi animali trasmettono infatti la Peste Suina Africana e se si propagasse nel nostro paese sarebbe la fine della suino coltura e della produzione di insaccati: una delle nostre produzioni di eccellenza.E in questa finanziaria si stanziano risorse per la sterilizzazione invece di predisporre misure per un piano nazionale straordinario di abbattimenti che consenta di riportare questi animali ad un numero sostenibile. E nonostante esista, grazie a Fratelli d’Italia, un atto votato in commissione agricoltura senza voti contrari sul tema, continuano a non esserci risorse per compensare gli agricoltori dai danni da fauna selvatica”.  
Lo dichiara il senatore di FdI, capogruppo in commissione Agricoltura, Patrizio La Pietra.
