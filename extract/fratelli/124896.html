Rifiuti, Rampelli: Raggi e Zingaretti inadempienti su chiusura ciclo rifiuti

“Da un lato la sindaca di Roma che esulta per la sentenza del Tar, che ha accolto il ricorso presentato da Roma Capitale in merito all’ordinanza regionale, che imponeva al Campidoglio l’indicazione di una discarica. Dall’altro, il governatore del Lazio che ribatte dicendo che informerà il Governo sul rischio emergenza rifiuti a Roma. Due facce della stessa medaglia, inadempienti sulla chiusura del ciclo dei rifiuti. Mancata programmazione, assenti politiche sul vuoto a rendere, cicli di recupero, riuso e riciclo. Raccolta differenziata al palo e nessuna strategia sui ‘rifiuti zero’. Il patetico rimpallo delle responsabilità tra Raggi e Zingaretti condanna la Capitale all’emergenza rifiuti”.
E’ quanto dichiara in una nota Fabio Rampelli, vicepresidente della Camera e deputato di Fdi.
