Crosetto: il centro troverà il modo di appoggiare il vincitore, chiunque esso sia

Ho l’impressione che l’obiettivo della lista Monti sia cercare il modo di non far raggiungere la maggioranza al Senato al Pd per essere disponibili ad un dialogo successivo. Lo ha detto Guido Crosetto, fondatore di Fratelli d’Italia, intervenendo oggi ad Agorà su Rai Tre, che ha poi aggiunto:
  
“Se non cambiano le condizioni – continua Crosetto – il centro al Senato troverà il modo di appoggiare il vincitore, chiunque esso sia. Monti si è collocato in una posizione centrale per cui, se vincesse il centrodestra e gli mancasse il numero al Senato, sarebbe disponibile a condividere la sua agenda con il centrodestra, lo stesso in caso di vittoria del centrosinistra, che però avrebbe qualche problema in più a condividere l’agenda Monti”.
