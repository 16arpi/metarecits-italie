DL rilancio, Rizzetto: Aumento pensioni invalidità è proposta bandiera FdI

“Grande soddisfazione per l’approvazione del nostro emendamento al decreto Rilancio per aumentare gli importi delle pensioni di invalidità, una proposta bandiera del nostro programma.
Da anni in commissione Lavoro battagliamo per ottenere un loro innalzamento e da ultimo anche la Corte Costituzionale, si è espressa ritenendo gli attuali assegni sono in contrasto con l’art. 38 della Costituzione nel garantire agli inabili al lavoro i mezzi necessari per vivere. Adesso il governo dia continuità a questo primo importante intervento, procedendo in tempi brevi ad una riforma più ampia che escluda ogni ulteriore discriminazione nel sistema pensionistico assistenziale”.
Lo dichiara Walter Rizzetto, deputato di Fratelli d’Italia e capogruppo FDI in commissione Lavoro.
