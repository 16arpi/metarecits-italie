Provincia di Roma, Silvestroni: Auguri di buon lavoro alle nuove giunte

“Dopo la campagna elettorale e il grande successo di Fratelli d’Italia in Provincia di Roma che ha raggiunto il 9%, è finalmente giunto il momento di lavorare per dare risposte ai cittadini e ottemperare gli impegni presi. 
Il mio augurio di buon lavoro va ai tanti  amministratori di Fdi della Provincia di Roma, a partire dal Sindaco di Ciampino Daniela Ballico, all’Assessore al Bilancio, Flaminia Bottacchiari e a Fusco Cappello assessore all’Ambiente, al vice Sindaco di Nettuno Alessandro Mauro e al Presidente del Consiglio Comunale Giuseppe Barraco. 
Sono certo che la loro esperienza e le loro capacità professionali e politiche saranno messe ad esclusiva disponibilità dei territori e dei cittadini, lavorando con serietà e rispetto con i consiglieri comunali.
Il supporto della Federazione Provinciale di Fratelli d’Italia e la mia personale sarà totale e finalizzata a creare un lavoro di squadra tra Comuni, Città Metropolitana di Roma Capitale, Regione, Parlamento e le istituzioni Europee, per cogliere e mettere a frutto tutte le opportunità e le risorse sovracomunali, oggi sempre più spesso indispensabili per realizzare progetti e ampliare servizi Comunali” lo ha dichiarato in una nota il deputato e Presidente provinciale romano di Fratelli d’Italia Marco Silvestroni. 
