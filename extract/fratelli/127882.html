Green Pass, Deidda: approvati Odg di Fratelli d&#8217;Italia a valutare deroghe su isole; ora serve ordinanza

“Facendo seguito all’interrogazione presentata giorni fa, questa mattina, il Governo ha approvato i nostri Odg, con l’impegno di valutare deroghe al Super green pass e permettere di viaggiare da e per le Isole con il Green pass, tampone o test negativo”, dichiara Salvatore Deidda, Deputato sardo di FdI;“Grazie al sottosegretario Costa che non ha chiuso la porta, ma ha approvato sia il mio ordine del giorno, sia quello del nostro Capogruppo in Commissione Trasporti, Mauro Rotelli, entrambi presentati con le firme delle colleghe Varchi e Bucalo. Abbiamo portato all’attenzione del Governo le tante criticità e i disagi che stanno vivendo i cittadini delle Isole. Serve subito un’ordinanza di deroga”, conclude Deidda
