Sicurezza, Mollicone vittoria nostra la revisione della Gabrielli, ma si può migliorare

“Da subito Fratelli d’Italia contestò in una interrogazione della scorsa legislatura l’introduzione della circolare Gabrielli per arrivare alla mozione Ciaburro, Fidanza, De Carlo, firmata anche da me, dai nostri sindaci, e presentata qualche giorno fa in conferenza stampa da Giorgia Meloni. Una circolare sciagurata quella Gabrielli, seguita da altre analoghe, che ha azzerato centinaia di manifestazioni popolari gratuite in nome di una sicurezza imposta sul modello degli stadi e che manca di considerare le opportune differenze tra evento privato a pagamento (tipo un grande concerto) e un evento di piazza gratuito. Ora la nuova nota del ministero è certamente una bella vittoria di Fdi ma ci riserviamo, attraverso la discussione della mozione, di proporre ulteriori miglioramenti e semplificazioni”.
Così in una nota Federico Mollicone, deputato di FDI e capogruppo commissione Cultura alla Camera
