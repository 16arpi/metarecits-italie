Isis, Meloni: Blocco navale e stop sbarchi contro rischio tagliagole tra profughi

«I tagliagole dell’Isis possono arrivare in Italia infiltrati nei barconi di profughi che ogni giorno arrivano sulle nostre coste. Lo dicono da tempo i servizi di intelligence di mezzo mondo, ieri lo ha ribadito anche il ministro francese della Difesa Jean-Yves. Solo Renzi e Alfano continuano a ripetere il mantra che “i terroristi non arrivano coi i barconi”. L’irresponsabilità e l’incompetenza di chi ci governa sta mettendo in grave pericolo tutti gli italiani.  Per l’ennesima volta, Fratelli d’Italia chiede al Governo di mettere fine alla folle politica delle “porte aperte a tutti”: 1. stop agli sbarchi, subito un blocco navale al largo delle coste libiche; 2. intervento, anche militare, a sostegno del governo di unità nazionale (o del  governo legittimo libico se le fazioni non troveranno un accordo) per aiutarlo a sconfiggere l’Isis e a riprendere il controllo delle coste e dei porti; 3. basta accoglienza indiscriminata, perché per noi i profughi sono solo donne, bambini e nuclei familiari che scappano da zone di guerra. Per gli altri porte chiuse; 4. espulsione e rimpatrio di chi non ha titolo a stare in Italia».
Lo dichiara il presidente di Fratelli d’Italia, Giorgia Meloni.
