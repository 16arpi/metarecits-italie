Immigrazione, Meloni: In tutte le regioni class action FdI contro Governo

«Apprendo con soddisfazione che il governatore della Lombardia Maroni condivide la proposta di Fratelli d’Italia, presentata dal nostro capogruppo in Regione Riccardo De Corato, per una class action insieme ai sindaci contro il Governo che impone ai Comuni l’accoglienza degli immigrati. Fratelli d’Italia presenterà questa proposta in tutte le altre Regioni italiane e continuerà la sua battaglia contro la scellerata e criminale politica delle “porte aperte a tutti” messa in piedi dal Governo Renzi-Alfano, che sta irresponsabilmente scaricando la propria incapacità di gestire il fenomeno dell’immigrazione sugli amministratori locali e sui cittadini».
È quanto scrive su Facebook il presidente di Fratelli d’Italia, Giorgia Meloni.
