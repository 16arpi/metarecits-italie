Carceri, Cirielli: Solidarietà ad agenti per evasione Rebibbia

“Solidarietà agli agenti di Polizia Penitenziaria trasferiti precauzionalmente per l’evasione di tre detenuti albanesi dal carcere di Rebibbia lo scorso 27 ottobre, come denunciato dal segretario dell’Osapp. È evidente che c’è un problema di carenza di organico che non si riesce a risolvere. Ci auguriamo che si intervenga innanzitutto su questa emergenza. Troppo facile prendersela con chi è costretto ad operare quotidianamente in condizioni precarie”. È quanto dichiara Edmondo Cirielli, deputato di Fratelli d’Italia-Alleanza Nazionale, responsabile del Dipartimento Giustizia del partito.
