Lavoro, Rizzetto: Dati Istat confermano danni decreto dignità e decretone

“I dati Istat pubblicati oggi, confermano quanto Fratelli d’Italia aveva già ampiamente preannunciato: il decreto Dignità e le purtroppo scarse misure in seno al Decretone, non creano posti di lavoro stabili ma, al contrario, diminuiscono sia i contratti a tempo determinato che quelli a tempo indeterminato. Serve una ricetta urgente per aggredire il costo del lavoro, far ripartire gli investimenti, l’economia e la produttività. Tutto questo non è nei radar del Governo che attraverso la voce del Ministro Tria ci preannuncia che non ci sarà nessun “boom economico” così come elettoralmente anticipato dal Ministro Di Maio”.
Lo dichiara Walter Rizzetto, deputato di Fratelli d’Italia e capogruppo FDI in commissione Lavoro.

