Urbanistica, Ghera: Caudo e Marino lavorino per sbloccare edilizia

 “La lettera dei rappresentanti delle forze produttive della nostra città è la cartina tornasole che Roma è ferma al palo. Mentre le forze produttive della nostra città lamentano fortemente la situazione di stallo del comparto edilizio e le piccole medie imprese romane, da sempre volano dell’economia cittadina e laziale, sono oggi in grande sofferenza, il sindaco Marino e la sua giunta bloccano la Capitale. In dieci mesi nulla è stato realizzato sul fronte infrastrutturale e occupazionale, Marino e il suo assessore Caudo si sveglino e comincino a lavorare concretamente per sbloccare il settore edilizio e rimettere in moto le energie produttive romane, ne beneficerebbe la città perché servono alloggi agevolati ai romani e darebbe una boccata d’ossigeno ad un comparto strategico e importante come quello delle opere pubbliche”. E’ quanto dichiara in una nota Fabrizio Ghera, capogruppo di Fratelli d’Italia in Campidoglio.
  
 
Roma, 28 marzo 2014
