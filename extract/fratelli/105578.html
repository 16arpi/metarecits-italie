Fincantieri, Meloni a Renzi: Macron è stato eletto mentre Governo italiano è debole perchè abusivo

“Renzi dice che il caso Fincantieri – Stx France è la conseguenza di un governo francese forte e di un governo italiano debole. Per una volta sono d’accordo con lui: Macron è stato eletto dal popolo francese, mentre Gentiloni è il quarto premier abusivo (dopo quello non meno abusivo di Renzi) senza legittimità popolare piazzato a Palazzo Chigi da giochi di palazzo. Le conseguenze sono sotto gli occhi di tutti: un governo fragile, senza alcuna credibilità sul piano internazionale, divenuto (parole di Romano Prodi) la “croce rossa della UE, sulla quale tutti possono sparare senza correre il rischio di una reazione”. All’Italia serve un governo di patrioti per tornare a difendere i propri interessi nazionali, è quello a cui sta lavorando senza sosta Fratelli d’Italia”.
Lo scrive su Facebook il presidente di fratelli d’Italia Giorgia Meloni.
