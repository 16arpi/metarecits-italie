Ue, La Russa: Congratulazioni al generale Graziano

“Ho conosciuto il generale Claudio Graziano diversi anni fa, quando da ministro della Difesa, andai in visita in Libano dove lui era a Capo della missione UNIFIL. Da quel giorno, ho avuto modo di conoscere e apprezzare non solo la sua splendida persona ma anche il suo carisma, la sua professionalità e le sue capacità umane e militari. Sono fiero di averlo voluto e avuto al mio fianco come Capo di Gabinetto prima e come Capo di SME poi. Anche da Capo di SMD, il generale Graziano ha saputo dimostrare il suo valore, che lo ha portato oggi al conferimento del nuovo importante incarico di Presidente dello European Union Military Committee. A lui rivolgo le mie sincere congratulazioni”.
Lo dichiara Ignazio La Russa, deputato di Fratelli d’Italia.
