Roma, Meloni a Berlusconi: FdI non sosterrà Marchini. No inciuci, sosterremo candidato di centrodestra


«Leggo dalle pagine di Repubblica che secondo Silvio Berlusconi ambirei a candidarmi presidente della Regione Lazio. Non capisco da dove derivi questa convinzione visto che la notizia non corrisponde a verità e non ne abbiamo mai parlato, anche per l’ovvia ragione che non si sta andando al voto.
In ogni caso non ho fondato Fratelli d’Italia per far dire a Belrusconi cosa intendo fare.
Inoltre noi di Fdi, che ricordo essere accreditato come primo partito della coalizione nella capitale, non siamo in alcun modo disponibili a sostenere a Roma la candidatura di chi come Alfio Marchini, ha partecipato alle primarie del Pd, come abbiamo spiegato a Berlusconi più volte.
Speravamo – e abbiamo chiesto più volte un tavolo per discuterne – nella disponibilità a trovare un candidato che mettesse insieme tutto il centrodestra, ma se FI intende sostenere Marchini possiamo solo fare loro i nostri migliori auguri. FdI sosterrà invece un candidato di centrodestra, perché a noi gli inciuci e i pastrocchi non piacciono in Parlamento e non piacciono per il Campidoglio».
È quando dichiara il presidente di Fratelli d’Italia, Giorgia Meloni.
