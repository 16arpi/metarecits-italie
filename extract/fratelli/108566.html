Governo, Ciaburro: Scongiurare ipotesi di esecutivi tecnici, non danno risposte a problemi

“Dopo due mesi di stallo, si riaffaccia l’ombra minacciosa di un governo stile Monti-bis: occorre scongiurare questa triste ipotesi. I risultati di un governo tecnico li conosciamo tutti molto bene e gli italiani hanno dimostrato di non voler ripetere quell’esperienza. Ci si chiede come mai il Presidente Mattarella non abbia voluto dare un incarico al centrodestra così come proposto – sin dal giorno dopo il voto – da Giorgia Meloni e da Fratelli d’Italia per cercare una soluzione politica. Chi darà risposte a quanti non hanno un lavoro? Le maestre che fanno lo sciopero della fame dovranno aspettare altri mesi per avere una soluzione al problema che lo Stato ha creato loro, alle loro famiglie ed agli studenti? È veramente un momento difficile per la nostra democrazia: mai come oggi serve buonsenso e lungimiranza”.
È quanto dichiara in una nota, il deputato di Fratelli d’Italia, Monica Ciaburro.
