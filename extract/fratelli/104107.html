Pesca, Rizzetto: Dalla parte dei pescatori e dell&#8217;economia reale

 
“Siamo al fianco dei pescatori, venuti oggi da tutta Italia a Roma, davanti alla Camera dei deputati, per protestare contro le direttive europee e le leggi di recepimento che distruggono l’economia del settore. Ci hanno fatto vedere attraverso una loro applicazione che oggi nessun peschereccio è al largo del nostro mare. Non ne possono più. Sono stremati: contravvenzioni fino a 70mila euro per il ritrovamento di un piccolo sovrappiù di pesce che entra nelle loro reti. Blocco pesca per settimane senza i necessari indennizzi, regolamenti restrittivi che penalizzano i nostri pescatori a tutto vantaggio delle multinazionali europee per promuovere l’importazione di pesce congelato senza alcuna tracciabilità. La flotta italiana è diminuita del 35% a causa di questa politica economica scellerata che i governi italiani non sono stati in grado di contrastare”. È quanto ha dichiarato il deputato di Fratelli d’Italia-Alleanza nazionale Walter Rizzetto partecipando alla manifestazione dei pescatori davanti a Montecitorio.
