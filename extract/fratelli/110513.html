Foibe, La Russa: Bene Rai e linea verde, puntata da non perdere per memoria da non disperdere

“Desidero esprimere il mio compiacimento ai dirigenti Rai, in primis al capostruttura Angelo Mellone e a tutti gli autori di Linea Verde, per aver deciso di portare per la prima volta il dramma delle foibe e dell’esodo dalmata istriano in un programma divulgativo così importante. Per troppi anni l’eccidio delle foibe è stato volutamente tenuto nascosto come polvere sotto i tappeti. Libri e libri di storia sono stati scritti con intere pagine mancanti sul nostro passato per nascondere una verità troppo scomoda alla sinistra. Ben vengano quindi trasmissioni come quella che andrà in onda domenica 9 settembre e alla quale interverrà come esperto anche Emanuele Merlino del Comitato 10 febbraio. Una puntata da non perdere per una memoria da non disperdere”.
Lo dichiara in una nota Ignazio La Russa, vicepresidente del Senato e senatore di Fratelli d’Italia.
