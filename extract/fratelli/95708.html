Crisi, Crosetto: Con parole &#8216;Commissario&#8217; Rehn, Letta diventa intoccabile

«Oggi che anche il ‘commissario’ Rehn ha parlato della necessità della ‘stabilità’, il cerchio si chiude e Letta diventa intoccabile. Letta è il Monti bis: il governo di chi ha le leve della burocrazia e della finanza e il miglior garante possibile che l’Italia prosegua sulla via disegnata dall’eurocrazia».
  
 
È quanto dichiara il coordinatore nazionale di Fratelli d’Italia, Guido Crosetto.
«Se continueremo a seguire – aggiunge Crosetto – gli ordini di quest’Europa germano-centrica forse avremo qualche briciola. O meglio, forse qualcuno avrà altro pane da sbranare. Le imprese che chiudono, i disoccupati, la sordità del sistema bancario e le difficoltà di un popolo non contano. Nessuno di questi soggetti infatti dispone di tv o di giornali. Nessuno di questi soggetti può beneficiare o garantire i pochi che contano. Loro, purtroppo per loro stessi, hanno un solo modo per parlare: il voto. Ma il voto non è chic, non serve, anzi è dannoso. Ma dannoso per chi? Cosa hanno da perdere quei cittadini e quegli imprenditori disperati da un cambio dell’attuale sonno? Letta ha detto che dopo di lui c’è il diluvio. Ma a chi si riferisce? Perché il diluvio, le famiglie e le imprese lo stanno vivendo da anni».
Roma, 17 settembre 2013
