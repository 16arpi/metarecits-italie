Viterbo. FdI: “Nelle piazze tra le gente”, giovedì il quarto appuntamento

Consenso e grande interesse da parte del pubblico anche per il terzo dei sette appuntamenti organizzati da Fratelli d’Italia sul territorio della Tuscia. Oggi il tour “Nelle piazze tra la gente” ha fatto tappa all’ex asilo di Sutri C’era una volta. Davvero molti gli abitanti del posto che hanno partecipato all’incontro. Ad intervenire oltre ai rappresentanti viterbesi del partito, ai referenti di Sutri per Fratelli d’Italia Raimondo Zuchi e Vincenzo Caccia, anche rappresentanti di Vetralla, Oriolo, Capranica e Ronciglione. 
  
 
A metà degli incontri itineranti che  nei giorni scorsi hanno coinvolto Civita Castellana e Tuscania, e che entro la fine di luglio interesseranno anche altri territori della provincia di Viterbo,  Fratelli d’Italia traccia un primo bilancio. Un bilancio indubbiamente positivo non solo in termini di presenze, ma anche e soprattutto per il grande consenso mostrato dai presenti verso le tematiche proposte, affrontate e approfondite durante gli incontri. Tematiche di estrema attualità che, seppur di carattere nazionale, toccano e si ripercuotono inevitabilmente anche nei singoli territori. Ed è proprio questo lo spirito con cui Fratelli d’Italia ha dato vita a questa serie di appuntamenti. Confronti e dibattiti tra la gente e per la gente. Il prossimo incontro è per il 18 luglio alle 18 a  Ronciglione, all’Arena Sant’Andrea, in via Borgo di Sopra. Gli altri appuntamenti saranno a Civitella d’Agliano venerdì 19, a Nepi giovedì 25 e, infine, a Soriano nel Cimino lunedì 29 luglio.  
Lo comunica Fratelli d’Italia Viterbo. 
