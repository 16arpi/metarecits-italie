Meloni: congratulazioni a Malagò

Desidero rivolgere le mie congratulazioni a Giovanni Malagò, eletto oggi presidente del Coni, e ringraziare Gianni Petrucci per il grande lavoro svolto in questi anni alla guida della massima istituzione sportiva italiana. Al presidente Malagò, con il quale ho avuto modo di collaborare come Ministro della Gioventù, e a tutto il Coni auguro i migliori successi sportivi in tutte le discipline. Insieme alle medaglie d’oro ed alle coppe, il mio auspicio è che il nuovo  presidente possa vincere la sfida di dare un ulteriore impulso alla diffusione dello sport non agonistico nelle scuole, come strumento di inclusione e crescita sociale dei giovani e di insegnamento a seguire un corretto stile di vita.
 
È quanto dichiara Giorgia Meloni, fondatore di Fratelli d’Italia
