Affidi. Balboni: emendamento su criteri scelte famiglie

“Verificare non soltanto lo stato e l’andamento delle comunità ma anche i criteri con sui sono stati scelti gli affidatari di minori con particolare riferimento ai casi che non riguardano famiglie con figli”. A chiederlo il senatore di Fratelli d’Italia, Alberto Balboni, vicepresidente della Commissione Giustizia, presentando un emendamento al disegno di legge che istituisce una Commissione parlamentare d’inchiesta sulle attività connesse alle comunità di tipo familiare che accolgono minori.
“Non basta concentrare l’attenzione sulle condizioni di vita dei minori all’interno della comunità, ma bisogna anche controllare le ragioni che hanno portato a scegliere determinate famiglie escludendone altre. Un’operazione verità e di chiarezza che, nel momento in cui registriamo i gravi casi di Bibbiano, ritengo sia doverosa” conclude il senatore Balboni.  



