Coronavirus, Silvestroni: PD Albano impazzito per difendere qualcosa che non è mai stato attaccato

“Le parole vanno pesate sempre ed è bene che il segretario del PD di Albano, Alessio Collini, lo rammenti innanzitutto a se stesso. Per questo lo invito a rileggere con più attenzione e tranquillità quanto da me dichiarato senza perdere le staffe di fronte alle parole cinese e comunista.
Il punto è e resta quello di garantire posti letto ed assistenza ai cittadini e non fare retorica a buon mercato.
C’è una questione di programmazione sul territorio che attende risposta, programmazione che va ben oltre l’ospedale Regina Apostolorum. Non si capisce pertanto l’accanimento del PD di Albano nello sbracciarsi a difendere questa struttura da un presunto attacco che in realtà non c’è mai stato” così in una nota il deputato di Fratelli d’Italia Marco Silvestroni. 
