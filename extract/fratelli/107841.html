Milano, corteo FdI, La Russa: Gruppetto antagonisti ha cercato incidente. Plauso a militanti FdI e forze dell&#8217;ordine

“Abbiamo riconsegnato questa strada allo Stato. Con la nostra manifestazione, spacciatori, occupanti abusivi, immigrati clandestini e criminalità almeno per qualche ora hanno dovuto lasciare il posto ai cittadini onesti di via Padova.
Così Ignazio La Russa, ha commentato a margine della manifestazione di Fratelli d’Italia a Milano, dove in via Padova ha sfilato in corteo con un tricolore lungo 500 metri.
“Inutilmente – ha concluso La Russa – un gruppetto di violenti antagonisti, ha cercato l’incidente diffondendo slogan ostili, sovrastati dall’inno nazionale cantato a squarciagola da tutti i partecipanti al corteo. Un grazie va alla correttezza dei nostri militanti che non hanno accettato alcuna turbativa e che hanno reso pacifica la nostra manifestazione esattamente come volevamo che fosse. E un grazie infine alle Forze dell’ordine, polizia e carabinieri, per il lavoro inappuntabile”.
