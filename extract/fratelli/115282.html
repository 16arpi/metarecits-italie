Decreto imprese. Ciriani: No a odg del CdM? E&#8217; conferma fallimento Di Maio

“Il decreto imprese, tanto trionfalmente annunciato dal ministro Di Maio, non sarà nemmeno all’ordine del giorno del Consiglio dei Ministri di oggi. E’ la conferma del fallimento di questo governo sulla politica industriale e sulle prospettive di rilancio delle nostre imprese. Oggi insieme a Giorgia Meloni abbiamo manifestato sotto al Ministero dello Sviluppo economico per ricordare che ‘la crisi non va in vacanza’ e per denunciare l’ennesimo bluff di Di Maio con un decreto tampone privo di misure efficaci. Serve semplicemente ad avviare i lavoratori verso il reddito di cittadinanza, secondo la logica di non trovare mai una soluzione alla crisi industriale, mai prevenire le crisi e mai sollecitare la reindustrializzazione delle aree. Altro che governo del cambiamento, è quello del fallimento…industriale”. 
Lo dichiara il capogruppo di Fratelli d’Italia al Senato, Luca Ciriani.
