Natale, Meloni: Avviata raccolta giochi e doni per bambini poveri


“Quasi 5 milioni di poveri stimati in Italia quest’anno. Fratelli d’Italia e Gioventù nazionale hanno deciso per il Natale di raccogliere giocattoli e dolci per i bambini delle famiglie in maggiore difficoltà. Chiediamo la solidarietà agli italiani: nei momenti difficili è tutto il popolo che deve partecipare e mobilitarsi e noi lo faremo consegnando, a partire dalle zone terremotate, i proventi di questa raccolta il prossimo 6 gennaio”.
È quanto dichiara il presidente di Fratelli d’Italia, Giorgia Meloni, intervenuta oggi pomeriggio all’iniziativa “Natale solidale” di Gioventù Nazionale (movimento giovanile di Fratelli d’Italia) a Piazza Mazzini, Roma. 
Per tutto il periodo delle festività natalizie i giovani di Gioventù Nazionale raccoglieranno in tutta Italia dolci e giocattoli che poi doneranno ai bambini delle famiglie bisognose italiane.








