Carceri, Cirielli: Protesta Sanremo è fallimento di Bonafede. C’è continuità con governi Pd

“Il ministro della Giustizia Alfonso Bonafede è l’unico a non accorgersi del collasso del sistema carceri in Italia. L’episodio avvenuto nell’istituto di Sanremo, dove i detenuti nel corso di una protesta hanno ferito due agenti, certifica il fallimento della sua politica carceraria, in perfetta continuità con quella dei governi Pd”: lo afferma in una nota Edmondo Cirielli, Questore della Camera dei Deputati e parlamentare di Fdi
“L’unico cambiamento che il governo del cambiamento Lega- Cinque stelle hanno garantito, dopo 4 mesi, è il peggioramento delle condizioni di sicurezza all’interno degli istituti penitenziari” – spiega Cirielli
“Aspettiamo fatti concreti: più fondi per potenziamento degli organici, stop alla vigilanza dinamica e risorse per la costruzione di nuove carceri. Per ora abbiamo ascoltato solo chiacchiere e costatando zero fatti” conclude Cirielli
