Europee, Meloni: Domenica 19 maggio manifestazione oceanica di FdI a Napoli (video)

“Fratelli d’Italia ha aperto la campagna elettorale a Torino per parlare ai mondi produttivi, all’impresa e a chi crea sviluppo e domenica 19 maggio la chiuderà a Napoli perché l’altra grande metà dell’Italia che ha bisogno di sviluppo è il Sud. O l’Italia cammina, cresce e vince insieme o è spacciata. Questa è la sfida di un partito patriottico come Fratelli d’Italia. L’appuntamento è per domenica 19 maggio a Napoli alle ore 10.30 a Piazza Dante per chi vuole partecipare al corteo e alle 12.30 per chi vuole ascoltare il comizio. Sarà una manifestazione oceanica e mi piacerebbe che ci fossero tutte le persone che ci vogliono bene per dire insieme: un’altra Europa è possibile, un altro governo italiano è possibile. Vi aspetto tutti domenica 19 maggio a Napoli”.
Lo ha detto il presidente di Fratelli d’Italia, Giorgia Meloni, nel corso della trasmissione “Mattino Cinque” su Canale 5.

