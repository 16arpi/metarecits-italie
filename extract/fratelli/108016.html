Elezioni, Meloni: Gravissima aggressione a Livorno, Ministro interni garantisca legalità democratica

“Gravissima aggressione a Livorno ai danni di un militante di CasaPound da parte di quattro vigliacchi dei centri sociali. Il ragazzo è ora ricoverato in gravissime condizioni. Chiedo al ministro dell’Interno di fare il suo lavoro, garantire la legalità democratica in campagna elettorale e di perseguire senza tentennamenti i reati commessi da chiunque, anche dai “compagni che sbagliano”.
Lo scrive su Facebook il presidente di Fratelli d’Italia e candidato premier, Giorgia Meloni.
