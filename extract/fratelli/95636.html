Immigrazione, Rampelli: Bossi-Fini va migliorata, non messa in discussione

“Le uniche modifiche possibili alla Bossi-Fini sono quelle per farla funzionare meglio. L’Italia non può essere il ventre molle del continente ma, proprio per la sua posizione geografica, deve perfezionare il modello di contrasto all’immigrazione irregolare, rendere più incisiva la lotta conto i trafficanti di clandestini, migliorare l’accoglienza per i veri rifugiati e rispedire a casa finti rifugiati e delinquenti, integrare gli stranieri che  rispettano le leggi, le consuetudini, i valori della nostra comunità oltre che rientrano nel calcolo dei flussi.
  
Per riuscire in questa impresa non serve mettere in discussione l’impianto dell’attuale legge sull’immigrazione, ma occorre renderla efficace e soprattutto è necessario pretendere che l’Europa investa su questo approccio. E’ infatti inaccettabile che l’Italia venga lasciata da sola a misurarsi con un’emergenza planetaria nonostante sia la principale porta d’accesso del sud del mondo all’occidente”.
E’ quanto dichiara il vicecapogruppo di Fratelli d’Italia, Fabio Rampelli.
Roma, 20 agosto 2013
