L. elettorale, Cirielli: Parlamento non sia più di nominati

“Nelle discussioni che si stanno susseguendo in queste ore sulla nuova legge elettorale, nessuno dimentichi che è necessario in primo luogo restituire ai cittadini la possibilità di scegliere i propri rappresentanti. Emerga con chiarezza questa volontà”. È quanto dichiara Edmondo Cirielli, deputato di Fratelli d’Italia e componente dell’Ufficio di Presidenza di Montecitorio.
  
 
“Il Parlamento – spiega – non può più essere il luogo della non rappresentanza popolare e la ‘casa’ di nominati, imposti dall’alto, privi di consenso sul territorio e, quindi, di persone deboli. Gli italiani ne hanno abbastanza dei vuoti leader mediatici a cui siamo stati abituati in questi anni.
Mi auguro che il segretario del Pd, Matteo Renzi dia un segnale netto in tale direzione e non dimostri, in perfetto stile gattopardesco, di voler cambiare tutto per non cambiare niente”.
Roma, 4 gennaio 2014
 
