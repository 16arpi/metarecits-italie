UE, Procaccini: Domani presentazione portale &#8220;strade d&#8217;Europa&#8221; su opportunità e fondi europei

PRESENTI: LOLLOBRIGIDA, CASTELLI E RIGHINI
Domani venerdì 15 novembre alle 10.30, presso la sala convegni di Spazio Europa in via 4 novembre n.149 a Roma, verrà presentato alla stampa, agli amministratori locali e alle associazioni di categorie produttive: Strade d’Europa. Il progetto (che richiama il titolo di una canzone simbolo per la destra giovanile italiana) è a cura dell’europarlamentare di Fratelli d’Italia – Conservatori Europei Nicola Procaccini e intende aiutare le amministrazioni locali, le scuole, le imprese e le associazioni che insistono nelle regioni dell’Italia centrale ad accedere ai programmi di finanziamento UE. Attraverso un portale internet e l’assistenza di esperti nella progettazione europea sarà possibile conoscere  e valorizzare in tempo utile le opportunità offerte dal panorama dei finanziamenti diretti dall’Unione Europea, insieme a quelli indiretti che transitano attraverso le regioni: Lazio, Marche, Umbria e Toscana.
All’incontro, in cui verrà presentata anche la piattaforma on line www.stradedeuropa.eu, insieme all’europarlamentare Nicola Procaccini, parteciperanno il presidente del gruppo FDI alla Camera dei Deputati Francesco Lollobrigida, il responsabile nazionale Enti Locali di FDI Guido Castelli e il consigliere regionale del Lazio Giancarlo Righini, componente della Commissione Sviluppo economico e attività produttive.
