Def, Meloni: Local tax ipotesi che ci spaventa, tasse sulle case&#8230;

…AUMENTATE DEL 178%. «Oggi il Governo dovrebbe approvare il Def, il Documento di economia e finanza. Renzi ha annunciato che non ci saranno nuove tasse, ma dai giornali leggiamo che l’Esecutivo starebbe lavorando all’introduzione di una “local tax”: la nuova tassa che dovrebbe prendere il posto di Imu e Tasi. È un’ipotesi che ci spaventa, perché al di là degli slogan e delle slide del Presidente del Consiglio, finora sulle tasse abbiamo visto dal Governo soltanto un grande e vergognoso gioco delle tre carte, che ha portato ad aumento del 178% delle imposte sulla casa. Speriamo davvero di essere smentiti e di non trovare altre sorprese nel Def, perché sarebbe inaccettabile alzare ancora la pressione fiscale, che dopo quasi 4 anni di governi tecnici e non eletti da nessuno ha toccato la percentuale record del 50,3%».
È quanto dichiara il presidente di Fratelli d’Italia, Giorgia Meloni.
