Meloni: al Quirinale immaginare persona al di sopra delle parti, magari una donna

Fratelli d’Italia ritiene che la partita del Quirinale vada tenuta da parte rispetto a quello che sta accadendo per le presidenze di Camera e Senato. Per il Colle dobbiamo immaginare una persona che, in un tempo complesso come questo, possa essere effettivamente al di sopra delle parti  ed elemento di garanzia, magari una donna. Vogliamo una persona capace allo stesso tempo di rappresentare l’Italia normale e straordinaria e per farlo non serve necessariamente qualcuno che ha passato tutta la sua vita nei palazzi del potere o che è elemento divisivo ed esponente della politica strillata che abbiamo visto anche in questi ultimi anni.
Lo ha detto Giorgia Meloni, fondatore di Fratelli d’Italia, ai microfoni di TgCom24.
