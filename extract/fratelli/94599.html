Corsaro: tetto tasse al 40% in costituzione

La pressione fiscale deve avere un tetto massimo al 40%, nel rapporto tra entrate tributarie e Pil, da inserire in costituzione. Mai più spesa pubblica selvaggia. Fino ad oggi si produceva spesa pubblica indiscriminata coperta poi da aggravi sulla tassazione.
  
Occorre invertite il rapporto: Lo Stato non potrà spendere più di quanto incassa dalle tasse dai cittadini. Lo dichiara Massimo Corsaro, esponente e candidato per Fratelli d’Italia nel corso della trasmissione Mattino 5. Parlando poi dell’Imu, Corsaro spiega: “non è una tassa ma un vero a proprio furto ai danni dei cittadini. Non solo va quindi restituita ma bisogna rendere la prima casa, come bene sacro e inviolabile per le famiglie, impignorabile da parte dello Stato”.
 
