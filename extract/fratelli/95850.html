Sardegna, Sanna: Appello ai capigruppo per discutere proposta di legge contro ludopatia

“Sono contento che i colleghi delle altre forze politiche abbiano presentato le loro proposte di legge sul gravissimo problema della ludopatia, della diffusione delle slot machine e delle sale gioco ma è utile ricordare che esiste, depositata dal 2011, una proposta, di cui sono primo firmatario”.  E’ quanto dichiara il capogruppo di Fratelli d’Italia in Consiglio Regionale della Sardegna commentando la notizia sulle recenti proposte avanzate da altre forze politiche.  
 
“La mia proposta di legge,è finalizzata per esempio  ad assicurare un corretto equilibrio degli interessi pubblici e privati nell’ambito della gestione dei giochi esercitabili all’interno delle attività economiche, inoltre essa mira a contribuire e a consolidare i presupposti della migliore efficienza ed efficacia dell’azione di contrasto della diffusione dei fenomeni di ludopatia che, per una migliore tutela dei soggetti deboli soprattutto minori di età”.

 L’esponente di Fratelli D’Italia si appella ai capigruppo affinchè, in tempi rapidi, si arrivi ad approvare un Testo Unico,trovando la sintesi di tutte le proposte di legge presentate (esiste anche la proposta di legge del collega di FDI Domenico Gallus che affronta la tematica dal punto di vista sanitario).
 “E’ necessario, inoltre, e mi auguro che sia unanime la decisione, far sentire la nostra indignazione e rabbia per lo sconcertante comportante del Governo verso i concessionari del gioco d’azzardo – slot machine. Uno sconto fiscale di miliardi di euro sulla multa per evasione fiscale, ulteriormente incrementato nell’ultima settimana. Si taglia la cassa integrazione perché non ci sono soldi e possiamo permetterci di fare questi sconti?”, 
 conclude Matteo Sanna. 
 

Cagliari, 18 ottobre 2013

