Rivolta carceri, FdI: Ripristinare regole dello Stato. Solidarietà a polizia penitenziaria e a tutto il personale

“Gli italiani chiamati a stare in casa per contenere la diffusione del Coronavirus e i detenuti, a Foggia e nel resto d’Italia, protestano ed evadono per via delle restrizioni alle visite parentali. Il caos generale scatenatosi nelle ore scorse, ha generato un problema nel problema. Siamo vicini alla Polizia Penitenziaria e a tutto il personale impegnato nelle carceri italiane. Si istituisca subito un tavolo di emergenza nazionale, se necessario intervenga l’Esercito, e si intervenga quanto prima per tutelare gli operatori e ripristinare le regole dello Stato; si prendano seri provvedimenti per punire quanti in queste ore si stanno ribellando alle norme che tutelano non solo loro stessi ma anche le loro famiglie e i cittadini tutti”.
Lo dichiarano Davide Galantino e Marcello Gemmato, deputati pugliesi di Fratelli d’Italia.
