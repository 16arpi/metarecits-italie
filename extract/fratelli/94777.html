Roma.De Priamo: positivo incontro tra FdI e realtà ambientaliste

Il confronto con le associazioni ambientaliste è stato da noi fortemente voluto perché Fratelli d’Italia nasce con la volontà di recuperare le capacità della politica di ascolto e confronto. In questo ambito il nostro programma, infatti, nasce come una piattaforma programmatica partecipata: attraverso il portale abbiamo assorbito contributi da parte di realtà associative e singoli cittadini. Uno dei nostri valori è proprio l’attaccamento alla terra, alla cultura, all’ambiente.  Tutti temi trasversali in cui la nostra specificità si traduce in posizioni concrete espresse. Per esempio sul tema dei rifiuti la nostra realtà ha aperto il dialogo sulla questione Rifiuti Zero: nel programma regionale si parla proprio di incentivare il porta a porta, utilizzare gli impianti di termovalorizzazione esistenti e non della creazione di nuovi termovalorizzatori che riteniamo non essere la panacea di tutti i mali.
È quanto dichiarato da Andrea De Priamo, presidente della Commissione Ambiente di Roma Capitale e candidato alla Regione Lazio con Fratelli d’Italia, a margine dell’incontro con le associazioni ambientaliste che si é svolto oggi presso il Comitato Elettorale di Fratelli d’Italia in via di San Teodoro.
Roma, 20 febbraio 2013
