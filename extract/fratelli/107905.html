Elezioni, Gemmato: Quelle poltrone vuote che imbarazzano il centrosinistra

Il centrosinistra usa le foto degli eventi (stracolmi di gente) del centrodestra per fare pubblicità ai propri incontri (praticamente deserti).
“+++E S I L A R A N T E!+++
Sapete come riempie le sale la coalizione di centrosinistra? CON LE FOTO DEGLI EVENTI DI Fratelli d’Italia: qui Corato stamattina, pienone, poltrone nere. La location scelta dal centrosinistra aveva le poltrone rosse. A voi le risate!”
Lo ha scritto ieri in un post su Facebook Marcello Gemmato, coordinatore regionale di Fratelli d’Italia Puglia e candidato capolista di Fdi alla Camera in tutti i listini plurinominali, quando si è accorto che è stato pubblicizzato un evento di centrosinistra usando le foto delle poltrone piene di gente di un evento di Fratelli d’Italia.
Ieri, domenica 25 febbraio, a Corato si è tenuto un incontro con Marcello Gemmato, candidato di Fratelli d’Italia alla Camera. Contestualmente, nello stesso paese della città metropolitana di Bari, si è svolto un altro evento con Francesco Spina, candidato di coalizione di centrosinistra.
E qualcuno, probabilmente un militante, o uno della dirigenza dei partiti della coalizione, ha scritto un post su Facebook con foto del palco con il candidato del centrosinistra Francesco Spina. Ma poi ha aggiunto anche le foto del pubblico: sì, il pubblico di Fratelli d’Italia. Come si vede dal post di Gemmato, la foto ripresa frontalmente è dei presenti all’evento di Fratelli d’Italia. E la differenza si vede subito: le poltrone piene erano nere, mentre quelle del posto dove si è tenuto l’incontro di centrosinistra erano rosse, e mezze vuote.
Questo il link al post di Marcello Gemmato:
https://m.facebook.com/story.php?story_fbid=10156245834765701&id=96844400700

