Lazio. Regione legiferi su ordinamento professioni

Tra le varie priorità che la nuova Giunta regionale del Lazio si deve dare c’è il riordino del disegno di legge sulle professioni. Negli ultimi anni le associazioni che rappresentano le categorie dei professionisti hanno sollecitato invano una legge che, sulla base delle competenze regionali, garantisse la tutela
  
delle specializzazioni professionali a tutto vantaggio dei cittadini che hanno diritto a regole certe di garanzia sulla qualità e le specializzazioni dei professionisti. Abbiamo chiesto al nostro candidato presidente della Regione, Francesco Storace, di inserire questa nostra proposta nel programma e ci attiveremo affinché possa essere sostenuta.
È quanto dichiarano in una nota congiunta gli esponenti di ‘Fratelli d’Italia – Centrodestra nazionale’, Marco Marsilio, portavoce della coalizione di centrodestra alla regionali del Lazio, Andrea De Priamo, consigliere di Roma Capitale e candidato alle regionali del Lazio e Andrea Parlagreco, candidato alla Camera dei Deputati nella circoscrizione Lazio 1.
Roma, 11 febbraio 2013
