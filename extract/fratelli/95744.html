Rifiuti, Maietta: Bene avvio sistri, Orlando estenda sistema anche al Lazio

«È importante che un sistema efficace di tracciamento dei rifiuti come il Sistri, anche se per ora limitato solo ai rifiuti pericolosi, sia finalmente operativo in Italia. E la notizia che in Campania questo sistema sarà esteso anche a quelli urbani rappresenta una speranza di effettivo cambiamento nel controllo dello smaltimento dei rifiuti. Chiedo al Ministro dell’Ambiente Orlando che tale sistema venga esteso anche al Lazio.
  
Con la tracciabilità satellitare del trasporto e dello sversamento dei rifiuti prevista dal Sistri, episodi gravissimi prodotti dalle ecomafie, come quelli avvenuti e scoperti di recente in Campania ed anche nel territorio di Latina, non sarebbero avvenuti. Non bisogna dunque perdere altro tempo prezioso».
È quanto dichiara il deputato di Fratelli d’Italia, Pasquale Maietta.
Roma, 25 settembre 2013
