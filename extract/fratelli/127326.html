Governo, Donzelli: anche se Draghi non al colle unica strada sono elezioni

Anche se Draghi non dovesse andare al Quirinale per Fratelli d’Italia l’unica strada percorribile sarebbe quella delle elezioni perché il presidente del Consiglio ha ricevuto un mandato da Mattarella e se finisce il mandato di Mattarella finisce anche quello di Draghi. È urgente avere un governo con una maggioranza solida come giornalmente si dimostra non essere quella attuale. Per utilizzare bene le risorse del Pnrr, fare le riforme e gestire questa difficile fase serve un governo con un orizzonte lungo e una maggioranza coesa, non questi confusionari che litigano su tutto. Diamo la parola ai cittadini e lasciamo decidere loro da chi vogliono essere governati.
Così Giovanni Donzelli, deputato di Fratelli d’Italia, ospite della trasmissione Coffee Break su La7.
