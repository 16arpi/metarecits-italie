Atreju, Deidda: tavolo di lavoro sulle proposte dei conservatori italiani su difesa, sicurezza e legalità

“Riforma della Legge 244 che, proprio la prossima settimana verrà calendarizzata in Aula, investimento nella Difesa, miglioramento e ristrutturazione degli alloggi, maggiori risorse e dotazioni per dare la possibilità ai nostri uomini e donne in divisa di lavorare in sicurezza, no alla cessione dell’industria della Difesa (Leonardo), sono solo alcuni dei punti che il Dipartimento e le Commissioni Difesa di Camera e Senato di Fratelli d’Italia hanno posto all’attenzione dei Governi, da inizio legislatura”, dichiara Salvatore Deidda, Resp. Dip. Difesa per FdI, Capogruppo in Commissione Difesa e Deputato di FdI;“Lo meritano i nostri militari che hanno già ampiamente dimostrato quanto prezioso sia il loro operato, soprattutto con il supporto – attraverso la Sanità Militare – al Servizio Sanitario Nazionale per il piano vaccinale, durante l’emergenza pandemica e non solo. Basti pensare all’operazione “Strade Sicure”, in cui, ogni giorno, i nostri militari rischiano la vita per difendere la nostra. Fino ad arrivare alle missioni internazionali, dove l’Italia si è sempre distinta per capacità, professionalità e spirito umanitario. E lo meritano i nostri uomini e donne appartenenti alla Forze dell’Ordine, quotidianamente impegnati sul territorio nazionale per garantire sicurezza all’intera Comunità”, ribadisce Deidda;“Ringrazio i colleghi On. Davide Galantino, On. Giovanni Russo, la Sen. Giovanni Petrenga e l’On. Ylenja Lucaselli (Vice Resp. Naz. Immigrazione e Sicurezza FdI), per aver preso parte a questo tavolo di confronto e che, come me, credono fortemente nel valore dei nostri uomini e donne in divisa. E ringrazio i presenti per aver portato alla nostra attenzione alcune problematiche inerenti al mondo della Difesa. Fratelli d’Italia crede fermamente nel confronto ed è proprio per questo che – nella cornice di Atreju – abbiamo inserito dei tavoli tematici per ascoltare le proposte di chi vive in prima persona le problematiche per poi portare le loro istanze in Parlamento”, conclude l’esponente di FdI
