Made in Italy, Taglialatela: Confidiamo in semestre europeo a guida italiana

«È necessario spostare la questione a livello internazionale, coinvolgendo le Istituzioni europee  ed extraeuropee come  il WTO. La difesa della nostra filiera agroalimentare, al di là di quello che può essere fatto dal governo nazionale, parte dall’Italia ma deve essere  resa operativa da tutte le istituzionali sovranazionali». È quanto ha dichiarato il deputato di Fratelli d’Italia, Marcello Taglialatela, durante la discussione alla Camera sulle mozioni per l’etichettatura dei prodotti agroalimentari.
  
 
 «L’etichettatura – ha aggiunto –  rappresenta un primo risultato a tutela dei nostri prodotti e del nostro made in Italy. E su questo fronte l’Italia è all’avanguardia rispetto agli altri Paesi. Gli esempi di frodi alimentari, di contraffazione dei marchi, di veri e propri imbrogli  sono ovunque all’estero. Tuttavia è necessario fare di più. Non basta approvare mozioni. Ma è necessario che sia un immediato riconoscimento del nostro prodotto in tutto il mondo attraverso una procedura che coinvolga necessariamente gli altri organismi di carattere internazionale. Fratelli d’Italia si aspetta che il Governo possa esprimersi in tale senso: ci auguriamo che ci sia una puntata successiva rispetto a quello che oggi noi proponiamo. C’è un’occasione unica: il semestre europeo a guida italiana. Sarà quello un momento centrale per la difesa dei nostri prodotti, la tutela della nostra filiera agro-alimentare».
Roma, 14 gennaio 2014
