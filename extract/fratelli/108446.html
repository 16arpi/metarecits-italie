Governo, Meloni: Mandato a Fico ha poche possibilità di riuscita, se fallisce si torni a proposta FdI


«Il mandato esplorativo al presidente della Camera Roberto Fico è un tentativo che ha poche possibilità di riuscita. Se, come immaginiamo, dovesse fallire, allora si torni alla proposta iniziale di Fratelli d’Italia: incarico al centrodestra per cercare in Parlamento una maggioranza su punti di programma qualificanti ai quali non si possa dire di no. Una strada che, se fosse stata percorsa sin dall’inizio, ci avrebbe probabilmente evitato settimane di balletti incomprensibili agli italiani».
È quanto dichiara il Presidente di Fratelli d’Italia, Giorgia Meloni.
