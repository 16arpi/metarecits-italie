Notte dei musei, Scurria: Franceschini figuraccia internazionale

“Trovo imbarazzante l’incapacità del ministro Franceschini di gestire le attività museali di Roma per la notte dei musei. Non è concepibile che il Colosseo, uno degli anfiteatri più importanti del mondo, resti chiuso a causa della totale incapacità del ministro competente.
  
 E’ possibile che un ministero di importanza strategica per una Nazione ricca di storia come l’Italia non riesca a chiudere un accordo sindacale per trovare cinque volontari trai i dipendenti per lasciare aperto il più famoso monumento di Roma? Se fossi il ministro della Cultura preferirei dimettermi piuttosto che dover ammettere di non essere all’altezza di gestire il monumento più famoso del mondo nella notte in cui aprono i musei europei. Una figuraccia davvero internazionale. Fratelli d’Italia sostiene un modello sussidiario: aprire ai privati, mantenendo l’indirizzo pubblico e valorizzando il personale interno con corsi di aggiornamento e formazione per cui l’Europa stanzia ogni anno milioni di euro. Il Mibact quanti fondi ha utilizzato per i nostri monumenti?”
E’ quanto dichiara l’eurodeputato di Fratelli d’Italia – Alleanza Nazionale, Marco Scurria
Roma, 14 maggio 2014
