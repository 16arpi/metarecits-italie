Meloni: la politica italiana ha bisogno di più donne

Con tutte le donne straordinarie che abbiamo avuto in politica, ci ritroviamo nel 2013 senza una donna che abbia mai fondato un partito nella storia d’Italia. Ho appreso da un articolo di stampa di essere stata io la prima. Lo considero un grande elemento di responsabilità e spero che ce ne possano essere tante altre perché l’Italia ha bisogno di donne. E se si prendono i dati sulla presenza delle donne in politica e li confronta con il numero di donne coinvolte in episodi di corruzione, si scoprirà
  
che le donne che finiscono per essere disoneste sono molte di meno in percentuale agli uomini. Ne faccio una questione di rapporto con il tema della responsabilità che le donne hanno in misura naturale particolarmente spiccato. Sono dati statistici quindi basta andare a verificare.
 
È quanto ha detto Giorgia Meloni, fondatore di Fratelli d’Italia, nel corso della trasmissione ‘Uno Mattina’.
