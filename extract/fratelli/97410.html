Cooperazione, Cirielli: Troppe le zone d&#8217;ombra

“Troppe zone di ombra in questa proposta di legge, troppa reticenza del governo in commissione e troppa fretta nei lavori d’aula”. È quanto ha dichiarato il deputato di Fratelli d’Italia-Alleanza nazionale Edmondo Cirielli intervenendo in aula pdl Disciplina generale sulla cooperazione internazionale per lo sviluppo.
  
 
“La cooperazione e lo sviluppo sono per Fdi-An – ha aggiunto Cirielli-  settori centrali di uno Stato sia per il ruolo che essa svolge per la sicurezza dei nostri cittadini sia per ragioni morali ed etiche nella lotta alla povertà. Siamo contrari al suo scorporamento dal ministero degli Esteri che ha sempre garantito, attraverso il suo personale altamente qualificato, disponibilità e spirito di sacrificio”.
“La creazione di un’agenzia, in tempi di spending review, -ha concluso – è molto inopportuna anche a causa della mancanza di trasparenza sull’utilizzo dei fondi pubblici. Chissà che l’agenzia non diventi un ‘poltronificio’ per i dipendenti di quei partiti rimasti senza finanziamento pubblico”.
Roma, 16 luglio 2014
