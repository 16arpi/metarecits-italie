Campania,Passariello: Governo  stanzi risorse necessarie  per bonifica  Terra dei Fuochi

“Apprendo con piacere dell’appello, apparso stamane sulla carta stampata, fatto alla Camera dei Deputati dal Presidente Caldoro e dall’Assessore all’ambiente Romano affinché il Governo Nazionale dia una accelerata alla questione Terra dei Fuochi. Non eravamo ne visionari ne utopisti quando come Fratelli d’Italia, più di un mese fa, chiedevamo 1 miliardo di euro per avviare la fase delle bonifiche, vista la stima di 998 milioni necessari fatta dagli stessi Caldoro e Romano“.
  
 
E’ quanto dichiarato in una nota da Luciano Passariello, Capogruppo Fratelli d’Italia in Consiglio Regionale della Campania. “Le risorse utilizzate finora – continua Passariello – sono prettamente regionali. E’ tempo che il Governo si adoperi e contribuisca con risorse nazionaliAd oggi il Governo Letta non ha ancora dato risposta alla richiesta fatta da Fratelli d’Italia di un incontro con il Consiglio Regionale della Campania, oggi più di ieri fondamentale. Faccio appello a tutti i colleghi Consiglieri che hanno sottoscritto l’Odg su Terra dei Fuochi, presentato dal partito di cui sono capogruppo, di farsi promotori con i loro riferimenti nazionali affinché questo incontro avvenga celermente. Vi è bisogno di dare dimostrazione concreta che si ha a cuore la risoluzione del problema. Chi non fa questo eviti almeno inutili passerelle sul tema”. 
 
Napoli, 28 novembre 2013
