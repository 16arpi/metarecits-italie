Sanità Lazio, Marsilio: Servono investimenti per il sistema sanitario del Lazio

“Mai come adesso la Regione Lazio ha un forte bisogno di mettere mano sulla sanità. I cittadini non ne possono più dei tagli indiscriminati e delle liste di attesa che si allungano, nonostante le promesse del presidente uscente Zingaretti. La parola d’ordine è investire. Investire sull’innovazione, sulle strutture e sul capitale umano, con un cambio deciso di rotta rispetto a quanto avvenuto finora. Il centrodestra, con Stefano Parisi Presidente, ha un programma per mettere in efficienza la sanità che guarda lontano.”
È quanto dichiara Marco Marsilio, portavoce regionale del Lazio di Fratelli d’Italia e candidato capolista al Senato nei collegi Lazio 2 e Lazio 3.
