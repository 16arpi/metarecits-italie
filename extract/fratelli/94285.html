Degrado, De Priamo: &#8220;sconcertante condanna a Tonelli&#8221;

La condanna in primo grado a nove mesi di carcere al blogger Massimilano Tonelli appare sconcertante. Non è mia abitudine discutere sentenze giudiziarie, ma certamente non si può non rilevare la positività dell’operato della rete, di blogger e di associazioni che quotidianamente monitorano e denunciano la proliferazione di cartelloni abusivi nella nostra città. La cartellonistica abusiva è un problema cronico che, pur affrontato con buona volontà dall’amministrazione Alemanno, è ancora lontano dall’essere risolto. Per questo riteniamo importante, oltre ad esprimere solidarietà a Tonelli, rinnovare l’impegno di tutte le persone sensibili, interne e esterne all’Amministrazione capitolina, per il decoro di una città come Roma che non merita di essere invasa da cartelloni pubblicitari, in molti casi abusivi.
  
 
È quanto dichiara il presidente della Commissione Ambiente di Roma Capitale ed esponente di ‘Fratelli d’Italia – Centrodestra Nazionale’ Andrea De Priamo.
Roma, 10 gennaio 2013
 
 
