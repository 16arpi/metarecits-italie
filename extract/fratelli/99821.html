‎FdI Matera: con Raffaello De Ruggieri sindaco, Matera è libera

«Congratulazioni al nuovo Sindaco di Matera, Avvocato Raffaello De Ruggieri. Matera ha scelto il cambiamento tanto auspicato. Abbiamo appoggiato da subito la candidatura di De Ruggieri, certi che fosse la figura più adatta ad interpretare il sentimento di rinnovamento dei Materani. Abbiamo creduto in una personalità di alto profilo che ha dimostrato di avere, nel corso degli anni, attaccamento per la nostra Città. Matera, oggi, ha un Sindaco che la ama e siamo certi che tale amore è ricambiato. Il Sindaco De Ruggieri potrà contare sul nostro supporto così come ha fatto sino ad ora. Noi non ci fermeremo. Matera è libera».
‎È quanto dichiara Corrado Arfò, portavoce di FdI-An Città di Matera‎.
