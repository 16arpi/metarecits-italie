5 stelle, Rizzetto: Perchè oscure riunioni senza streaming? Chiedano ai cittadini romani chi deve restare e chi deve andare via


“Non comprendo come mai, a Roma, il M5S non chiede, attraverso una votazione online sul Blog, direttamente ai cittadini romani chi deve restare e chi deve andarsene al posto di oscure riunioni in altrettanto oscure stanze (forse piene di arazzi?) senza streaming e da cui non trapela nulla. I cittadini, gli elettori non hanno forse diritto di partecipare, come sempre detto, al processo decisionale? Questo modus operandi sa molto di prima Repubblica più che di democrazia partecipata”. E’ quanto dichiara il deputato di Fratelli d’Italia-Alleanza nazionale-Terra Nostra Walter Rizzetto.
