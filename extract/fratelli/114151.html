Autonomia, De Carlo: A Caon, FI brutta copia del PD

Su Autonomia siamo rimasti a programma centrodestra

 
“Capisco l’imbarazzo e il nervosismo degli amici di Forza Italia che sentono la terra franare sotto i loro piedi, soprattutto in Veneto, dove molti amministratori e sostenitori scappano da FI per la sua politica troppo vicina al Partito democratico. Il deputato Roberto Caon però, probabilmente in preda al nervosismo, si lascia andare ad un clamoroso errore attaccando FDI in tema di autonomia. Fratelli d’Italia infatti, durante la campagna elettorale per le politiche ha sottoscritto un programma con l’intero centrodestra che prevedeva presidenzialismo e federalismo e a questo è tuttora fedele. Non possiamo dire la stessa cosa di Forza Italia che in Aula come nelle piazze ormai sembra solo la brutta copia del Pd. Se l’autonomia che menziona Caon è quella che ha portato Forza Italia ad un accordo con la Svp, regalando un seggio agli altoatesini, non è una cosa positiva per i veneti i quali nelle urne se ne ricorderanno”. 

Così il deputato di Fratelli d’Italia Luca de Carlo replicando al deputato di Forza Italia Roberto Caon che ha accusato FDI di essere da sempre contraria all’autonomia.
