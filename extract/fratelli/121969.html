Rai, Meloni: Uso politico e propagandistico della rai da parte del Governo e del M5s ha raggiunto dei livelli da farsa

«Occupazione grillina del servizio pubblico. Dopo le conferenze-comizio di Conte convocate in orario tg per difendere la fidanzata, aver ascoltato i monologhi dei ministri 5s nelle trasmissioni della Rai, scopriamo che oggi Luigi di Maio, che conosce e sa di calcio come io so di fisica quantistica, sarà addirittura allo speciale di Raisport dedicato a Paolo Rossi e Maradona. L’uso politico e propagandistico della Rai da parte del governo e del M5s ha raggiunto dei livelli da farsa. Ma i vertici Rai, l’Agcom e le massime istituzioni non hanno nulla da dire? È a questo che serve il canone pagato dagli italiani per il servizio pubblico? Fratelli d’Italia porrà il tema in commissione vigilanza».
Lo dichiara il presidente di Fratelli d’Italia Giorgia Meloni
