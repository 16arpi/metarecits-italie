Sallusti ad Atreju: FdI-AN può raccogliere bacino elettori che può arrivare al 10% nel momento in cui esploderanno il Centrodestra e il Pd.

«Se si andasse a votare domani, con questa legge elettorale, Renzi stravincerebbe le elezioni e potrebbe governare per i prossimi 20 anni. Ma i nemici di Renzi sono dentro il Pd, che non credo voglia consegnare il Paese a Renzi per i prossimi 20 anni. Fare una legge elettorale pensata su questi partiti è una miopia, credo che il sistema partitico presto cambierà con un terremoto. Il centrodestra non può andare avanti con queste coalizioni tenute in piedi con lo scotch. Penso che il Pd si spaccherà sotto l’effetto di Renzi e questa è una grande occasione per la destra italiana. Si aprono degli spazi pazzeschi che se questa destra non è in grado di intercettare è un problema».
E’ quanto dichiara Alessandro Sallusti, direttore de Il Giornale nel corso del dibattito svoltosi quest’oggi ad Atreju sulle Riforme.
