Montinari: Renzi restauratore, non rottamatore

Abbiamo la prova che il centrodestra non esiste più. Nelle sue diverse rappresentazioni di promessa di potere il centrodestra nel gioco delle tattiche si è contorto fino a spezzarsi diviso e asservito a Renzi e alle sue logiche da prima Repubblica.

Siamo stufi di sentire ancora utilizzare il termine “centrodestra” in modo autoreferenziale da chi lo utilizza unicamente per i propri scopi. La destra deve trovare un fronte unico per creare un “partito della Nazione” che si occupi finalmente degli italiani e dei loro problemi, delle nuove povertà, dell’istruzione e della sanità. Gli italiani non sanno cosa farsene della “casta” delle rendite di posizione che pensa unicamente a conservare privilegi finanziandoli con i tagli al Welfare. Sergio Mattarella non è il Presidente che avrei scelto ma nell’augurargli buon lavoro spero che operi nell’imparzialità da uomo probo, e che lavori soprattutto per l’unità. Tiziana Montinari – Responsabile Nazionale Dipartimento Tutela Vittime FdI-AN
