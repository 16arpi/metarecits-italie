Campania. Rispoli: regione acceleri iter su legge consorzio bacino

È fondamentale che la Regione Campania acceleri l’iter per l’approvazione della nuova legge per il riordino dei consorzi di bacino. I consorzi sono in un‘impasse normativo e amministrativo che non può perdurare. L’assessore Romano, che da sempre è stato sensibile al problema della gestione dei consorzi, si attivi con il Consiglio regionale per calendarizzare al più presto la discussione in Aula.  Voglio ricordare che solo nel consorzio di Napoli e Caserta ci sono 2000 lavoratori che non percepiscono lo stipendio da mesi.
È quanto dichiara Luigi Rispoli, presidente del Consiglio provinciale di Napoli e candidato di Fratelli d’Italia al Senato in Campania.
