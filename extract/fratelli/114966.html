Alitalia. Ruspandini: ingresso Atlantia non sia per garantire rendite posizione Benetton

“Atlantia è una grande azienda che ha avuto moltissimo dallo Stato italiano grazie a vantaggiosissimi contratti di concessione di beni pubblici come Autostrade e gli aeroporti di Roma. Miliardi di euro di utili che sono finiti più nelle casse dei Benetton che non a effettuare investimenti necessari alla collettività, come sarebbe avvenuto in qualsiasi Nazione civile. Fratelli d’Italia vigilerà affinché l’ingresso di Atlantia in Alitalia si tramuti in una operazione imprenditoriale seria e non una operazione per ottenere, in cambio di un investimento contenuto, il via libera a mantenere inalterata le attuali rendite di posizione e continuare a realizzare enormi profitti sulle spalle degli italiani”. 
Lo dichiara il senatore di Fratelli d’Italia, Massimo Ruspandini, componente della Commissione Lavori pubblici.
