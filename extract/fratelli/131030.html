Covid, Foti: nostra posizione vaccini chiara, no lezioni da Lorenzin e Pd

“Davvero ridicole le affermazioni della senatrice Pd Lorenzin che accusa il sottosegretario alla Salute Gemmato di essere un negazionista. Siamo di fronte all’ennesima strumentalizzazione della sinistra che usa frasi decontestualizzate per attaccare il
governo Meloni. La posizione di Fratelli d’Italia sui vaccini è sempre stata chiarissima, avendo sostenuto, anche dall’opposizione, ogni scelta che andasse nella direzione della difesa della scienza e del diritto alla salute degli italiani. Lezioni di coerenza dalla Lorenzin, dal Pd e dalla sinistra tutta non ne prenderemo mai”.

Lo dichiara il capogruppo di Fratelli d’Italia alla Camera, Tommaso Foti.
