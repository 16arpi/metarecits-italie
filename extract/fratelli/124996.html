Ue, Fitto: l’Ue va riformata, occorre fare meno ma fare meglio

“L’Europa di oggi come attualmente strutturata va profondamente riformata. Occorre un’Europa che faccia meno ma che faccia meglio, rispettando le prerogative e le differenze dei singoli Stati membri, e mettendo al centro delle sue politiche sviluppo e crescita economica, occupazione, sicurezza dei propri confini”. Cosi il co-Presidente del Gruppo ECR-FdI,  Raffaele Fitto, nel discorso di apertura dell’evento “Futuro dell’Europa-Una Nuova speranza” organizzato dal gruppo ECR in diverse capitali europee e che ha fatto tappa oggi a Vilnius in Lituania.“La Conferenza sul Futuro dell’Europa rischia di essere l’ennesimo tentativo per una riforma dell’Ue con imposizioni dall’alto e una visione centralista. Mentre noi Conservatori abbiamo sempre optato per un ampio coinvolgimento dei parlamenti nazionali e della società civile e una riforma dei Trattati nel pieno rispetto dei principi di proporzionalità, competenza e sussidiarietà.”
