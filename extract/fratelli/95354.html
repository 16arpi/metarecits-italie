Femminicidio, Meloni: Dopo sì a ratifica Convenzione, assicurare risorse

«Bene l’approvazione definitiva della ratifica della Convenzione di Istanbul, che attraverso un quadro completo di norme rappresenta uno strumento efficace per la prevenzione e la lotta contro la violenza sulle donne e domestica. Il voto unanime dei due rami del Parlamento dimostra che su alcuni grandi temi si può e si deve marciare insieme e che di fronte a questioni così importanti la politica sa mettere gli interessi della Nazione davanti a quelli di parte e di partito. Quello che mi aspetto ora è che sia dato seguito alle prescrizioni previste dalla Convenzione del Consiglio d’Europa e auspico una particolare attenzione da parte del Governo per assicurare le risorse necessarie per affrontare e sconfiggere questo odioso e intollerabile fenomeno».
È quanto dichiara il presidente dei deputati di Fratelli d’Italia, Giorgia Meloni.
Roma, 19 giugno 2013
