Regionali Marche, Fidanza: Ceroni ha le traveggole&#8230;

ACQUAROLI UNICA VERA ALTERNATIVA ALLA SINISTRA. «Remigio Ceroni ha le traveggole. I veri sondaggi bisognerebbe farli tra le persone in carne ed ossa, perché basterebbe poco per rendersi conto che Gian Mario Spacca non ha alcuna possibilità di successo e che cresce giorno dopo giorno il numero di quegli elettori di centrodestra che non capiscono la scelta di Forza Italia nelle Marche e non si rassegnano a scegliere tra un candidato di sinistra e uno di centrosinistra. Questi elettori si trovano a un bivio: o si lasciano sopraffare dallo sconforto e stanno a casa, oppure scelgono Francesco Acquaroli e Fratelli d’Italia per dare voce all’unica vera alternativa alla sinistra».
È quanto dichiara il commissario regionale nelle Marche di Fratelli d’Italia-An Carlo Fidanza, replicando alle dichiarazioni del segretario regionale marchigiano di Forza Italia, Remigio Ceroni.
