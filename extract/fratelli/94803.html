Rampelli: riforma che rimetta le banche al servizio dell&#8217;economia

Il flashmob organizzato stamane da Fratelli d’Italia sotto la sede della Banca d’Italia vuole sottolineare l’impegno preso per riconfigurare il ruolo dell’istituto di palazzo Koch, l’attuazione della legge per la sua nazionalizzazione, per la riforma del sistema del credito e la separazione tra banche commerciali e banche d’affari, per una banca centrale che svolga il suo ruolo di controllo e impedisca speculazioni e giri d’affari opachi quando non illeciti, come nel vergognoso caso del Monte Paschi Siena. Le imprese e le famiglie italiane
  
aspettano una riforma che rimetta le banche al servizio dell’economia reale. 
 
É quanto ha dichiarato il deputato di Fratelli d’Italia, Fabio Rampelli, durante il sit-in di protesta organizzato da Fratelli d’Italia sotto la sede di Roma della Banca d’Italia, contro le speculazioni finanziarie degli istituti di credito e per chiedere la separazione fra banche commerciali e banche d’affari.
 
Roma, 22 febbraio 2013
