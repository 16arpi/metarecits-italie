Arresto stalker, Meloni: Grazie a forze dell&#8217;ordine e inquirenti. A preoccuparmi è stata attenzione ossessiva verso mia figlia

«Devo ringraziare le Forze dell’Ordine che si sono accorte prima di me di quello che accadeva. La cosa che mi ha preoccupata maggiormente in questa vicenda non è stata tanto quella di avere io uno stalker ma l’attenzione ossessiva di questa persona verso mia figlia. Questo mi ha fatto preoccupare ma devo dire che gli inquirenti sono stati bravissimi e tempestivi e quindi ovviamente a loro dico grazie per il lavoro che stanno facendo. Mi sento assolutamente più sicura e tranquilla nel sapere di poter contare sul lavoro così attento dei nostri servitori dello Stato».
Lo ha detto, interpellata dai giornalisti alla Camera, il presidente di Fratelli d’Italia, Giorgia Meloni.
