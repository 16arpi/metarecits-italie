Sassaiola pullman tifosi, Ciaburro: Salvini abbia pugno di ferro contro questi personaggi

«Il vile e vigliacco attacco con sassaiola contro i pullman che portavano i tifosi da Torino a Roma per l’incontro di calcio con la Lazio è, a tre giorni di distanza dai luttuosi fatti di Milano, l’ennesima dimostrazione che ci sono frange di ultras che nulla hanno a che fare con lo sport. L’Inghilterra ha saputo estirpare il fenomeno hooligans. Spero che il ministro Salvini abbia il pugno di ferro contro questi personaggi che fanno solo danno al mondo del calcio. Invito altresì Salvini a fare in fretta, prima che ci sia da piangere l’ennesimo morto».
È quanto dichiara il deputato di Fratelli d’Italia Monica Ciaburro.

