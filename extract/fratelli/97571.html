Marò, Rampelli: Al governo gente senza dignità e senza coraggio

“Governo di merda, mi fai schifo. È più corretto prendersela con il premier e i ministri che con gli italiani, che c’entrano poco – cara Giulia – con la disgrazia che ha colpito tuo padre.
  
Siamo affranti nel vedere che il nuovo Alto commissario per gli affari esteri dell’Europa, invece che annunciare un’iniziativa concreta e definitiva per riportare a casa Massimiliano e Salvatore, faccia un comunicato stampa. Mentre Renzi si pavoneggia in una conferenza stampa sui 1000 giorni del suo esecutivo.  Al governo abbiamo gente senza dignità e senza coraggio. Ma vedrai che tuo padre guarirà e presto lo riavremo in Italia”. È quanto scrive su Facebook il capogruppo di Fratelli d’Italia-Alleanza nazionale Fabio Rampelli commentando lo status postato da Giulia Latorre,  figlia del fuciliere di Marina Massimiliano, ricoverato presso l’ospedale di Nuova Delhi a causa di un’ischemia. 
Roma, 1 settembre 2014
