Governo, Prisco: No di FdI a Governo frutto di alchimie di palazzo mandato a centrodestra per rispettare volontà popolare

“Fratelli d’Italia non voterà mai alcuna fiducia a un esecutivo nato da alchimie di palazzo. Non esistono governi neutrali e in ogni caso questo genere di esperienze, come purtroppo abbiamo avuto modo di vedere in questi anni da Monti in poi, non sono in grado di dare risposte ai problemi dei cittadini. Con il voto del 4 marzo gli italiani hanno chiaramente detto di volere un governo in grado, da subito, di impegnarsi su temi veri che stanno mettendo in ginocchio la nostra nazione: immigrazione, lavoro, riduzione delle tasse, sostegno alle famiglie, sicurezza. La soluzione suffragata dalle urne è dunque un Esecutivo guidato dal centrodestra che ha raggiunto quasi il 40% dei consensi, come ribadisce da due mesi a questa parte il nostro presidente nazionale Giorgia Meloni”.
Lo dichiara il deputato di Fratelli d’Italia, Emanuele Prisco.
