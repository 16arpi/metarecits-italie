Roma-Municipio XIII, Santori: Il M5s si sta sgretolando

“Accogliamo con grande soddisfazione e anche affetto politico Isabel Giorgi, che passa dal M5S a Fdi. È un giorno importante, perché si ribadisce quel concetto, che noi abbiamo detto più volte, cioè di quella che sta accedendo al M5S: si sta sgretolando sotto il profilo di tenuta delle varie maggioranze nei municipi, anche per il comportamento che loro assumono. Questa questione dei regolamenti, inaccettabili che violano anche la libertà personale e la questione dell’amministrazione in generale”. Lo ha detto il consigliere regionale del Lazio di Fratelli d’Italia, Fabrizio Santori, a margine della Conferenza Stampa di presentazione dell’ormai ex grillina Isabel Giorgi, presso la sede dei gruppi capitolini di via del Tritone. “Una pessima amministrazione si sta rivelando – ha aggiunto Santori – con tutti i suoi problemi nella città di Roma. È pur vero che governano da 8 mesi, quindi, non c’è assolutamente un giudizio definitivo. Però, di fatto, vediamo un immobilismo totale, che è inaccettabile per una città che doveva essere rilanciata”.

Il M5s sembra sempre di piu’ un regime totalitario, come la Corea del Nord, che minaccia i propri iscritti- ha commentato Lollobrigida- fa loro un lavaggio del cervello convincendoli che oltre il confine sono tutti dei mostri quando invece ci sono spesso persone molto piu’ preparate e competenti. Ma la verita’ viene sempre fuori. Ringraziamo dunque quelli come Isabel che lasciano il M5s”.
“Dentro il M5s la situazione e’ vergognosa dal punto delle liberta’ personali- ha detto Santori- Spesso le decisioni del Municipio devono passare per il Campidoglio che deve chiedere autorizzazioni alla Casaleggio associati. Il dubbio e’ che non governino loro ma altre entita’ da altre parti”.
Mollicone ha infine ricordato che “Fdi ha avuto adesioni importanti dal M5s. La dimostrazione che il movimento e’ in crisi di identita’. Lancio, dunque, un appello a tutti consiglieri del M5s a non avere paura a lasciare il movimento e venire da noi. Li aspettiamo a braccia aperte perche’ sappiamo che sono persone in buona fede”.

















