Lollobrigida: congratulazioni a Foti e Malan

“Congratulazioni ai nuovi presidenti dei gruppi di Fratelli d’Italia alla Camera e al Senato, Tommaso Foti e Lucio Malan. Sono certo che con la loro esperienza, professionalità, competenza e conoscenza dei meccanismi parlamentari saranno, per tutti gli eletti di FDI, punti di riferimento imprescindibili per questa delicata fase che attraversa la nostra Nazione e per il lavoro che li attende in questa importante legislatura. Il loro profondo senso di responsabilità e lo spirito di servizio con cui hanno sempre lavorato nelle Aule di Montecitorio e Palazzo Madama, e con i quali sono certo guideranno deputati e senatori, saranno di esempio per il nostro partito e non solo. A loro vanno i miei più sinceri auguri di buon lavoro”. 
Lo dichiara il ministro dell’Agricoltura, Sovranità Alimentare e delle Foreste, Francesco Lollobrigida.
