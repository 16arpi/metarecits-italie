Missioni militari: Italia protagonista della sicurezza

“Con l’approvazione della Camera delle missioni internazionali Levante, EUAM Ukraine e Aspides, l’Italia si riconferma, grazie anche all’operato dei Ministri Crosetto e Tajani, protagonista degli scenari di sicurezza globali. Penso in particolar modo alla missione Aspides, un’operazione militare europea nel Mar Rosso, lanciata da Italia, Francia e Germania e che vede proprio l’Italia capofila, al comando tattico, in questa attività di difesa dei navigli civili e dei traffici commerciali passanti per l’area confinante allo Yemen, come il Golfo di Aden e lo stretto di Bab el-Mandeb, sotto costante copertura militare da parte delle milizie Houthi, che impediscono il traffico commerciale e mettono a repentaglio la sicurezza degli equipaggi e della nostra economia. Proprio nell’ambito di questo dispositivo di sorveglianza, sabato scorso il cacciatorpediniere di classe orizzonte Caio Duilio ha abbattuto un drone ostile che minacciava il traffico navale nel Mar Rosso. Siamo in uno scenario di guerra ibrida e non possiamo farci trovare impreparati”.
Così in una nota Monica Ciaburro, di Fratelli d’Italia, Vicepresidente della Commissione difesa alla Camera.
