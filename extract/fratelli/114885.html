Governo, FdI a neo ministro famiglia: Mantenga promesse

“Niente reddito d’infanzia, niente quoziente familiare, niente incentivi alle imprese che assumono mamme e donne in età fertile, niente asili nido gratuiti. Al neo ministro della Famiglia Alessandra Locatelli auguriamo buon lavoro e soprattutto di riuscire finalmente a mantenere quelle promesse che il centrodestra aveva fatto in campagna elettorale e che non sono state mantenute. Fratelli d’Italia, da parte sua, in attesa di una reazione agli attacchi del M5S alla famiglia naturale e ai valori fondanti la nostra società, continuerà in aula e nelle piazze a battersi per la loro approvazione”.
Lo dichiara in una nota Carolina Varchi, deputato di Fratelli d’Italia e responsabile Famiglia di FDI.
