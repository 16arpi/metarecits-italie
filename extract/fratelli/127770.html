Turismo: settore allo sbando, Governo intervenga subito con aiuti adeguati

“Nonostante il turismo sia il settore più vessato dall’inizio della pandemia, continuano a latitare risposte serie dal Governo per mettere in salvo aziende e lavoratori del comparto. Servono risposte celeri e soprattutto chiarezza sulla necessità di un nuovo scostamento di bilancio che vada in soccorso del settore turistico. Da tempo attendono risposte anche le imprese balneari italiane, il cui futuro è sempre più in bilico ed incerto. Non si può giocare così con la vita delle imprese e di milioni di lavoratori. Fratelli d’Italia chiede che il Governo intervenga subito con ristori adeguati, con la proroga della cassa Covid per i lavoratori delle imprese turistiche e con il ripristino del credito d’imposta per gli affitti per le strutture ricettive. Solo in questo modo si potrà garantire la sopravvivenza di un settore e di migliaia di aziende sulle quali hanno già puntato gli occhi moltissime multinazionali estere”.
Lo dichiarano in una nota congiunta Riccardo Zucconi, deputato e capogruppo di Fratelli d’Italia in commissione Attività produttive, commercio e turismo e Gianluca Caramanna, Responsabile nazionale del Dipartimento turismo FdI.
