DL scuola, FdI: Approvati 20 nostri odg

FDI ha idee chiare, tempo è galantuomo
“Sulla scuola Fratelli d’Italia dimostra che ha sempre avuto le idee chiare. Nella lunga maratona notturna sono stati approvati ben 20 su 25 ordini del giorno, ovvero, documenti di indirizzo al governo che riguardano l’applicazione del decreto scuola. Edilizia scolastica, scudo per i dirigenti, iniziative sul prossimo anno, incarichi di supplenze e tanti altri argomenti di fondamentale importanza per la scuola italiana. Questo è il frutto di un lavoro realizzato con competente e laboriosa ricerca di quelle che sono le vere problematiche dell’istituzione scuola. Da mesi proponiamo e chiediamo maggiore attenzione sulle nostre iniziative: il ministro Azzolina non ha mai manifestato la benché minima apertura. Come sempre il tempo è galantuomo… questa la nostra risposta”.
Lo dichiarano i deputati di Fratelli d’Italia Paola Frassinetti ed Ella Bucalo, rispettivamente vicepresidente della commissione Cultura della Camera e responsabile scuola FdI.
