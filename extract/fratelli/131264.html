Sanità, Bucalo: Restituire servizi essenziali ai cittadini

“La tutela della salute è un diritto fondamentale dei cittadini. È arrivato il momento che si riorganizzi tutto il servizio sanitario siciliano. Bisogna restituire immediatamente i servizi essenziali ai cittadini e soprattutto tutelare quei territori che durante la pandemia hanno pagato il prezzo più alto e sofferto dell’azzeramento dei servizi di assistenza territoriali dovuto alla trasformazione degli ospedali in Covid Hospital. Bisogna restituire i presidi ospedalieri alle loro funzioni e ritornare a garantire la salute dei cittadini attraverso l’erogazione dei servizi essenziali. Il Cutroni Zodda va riconvertito e restituito al territorio”.
Lo dichiara la Senatrice di Fratelli d’Italia Ella Bucalo, presente questa mattina al sit in tenutosi a Barcellona Pozzo di Gotto a difesa dell’ospedale Cutroni Zodda.
