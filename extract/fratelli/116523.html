Difesa, FdI: Votiamo sì a mozioni centrodestra su F35

Rispettare accordi internazionali.
“Il parlamento deve vigilare e la commissione Difesa deve avere una funzione di controllo ma gli accordi internazionali vanno rispettati e il governo deve parlare con una sola voce. Occorrono scelte chiare per avere una credibilità internazionale. E se l’Aeronautica Militare e le nostre Forza Armate ci dicono che gli F35 sono utili per la difesa dei confini e dei nostri uomini noi dobbiamo credergli. Fratelli d’Italia dice no alla demagogia, no a coloro che in piazza gridano 10-100-1000 Nassirya e che odiano i nostri uomini e le nostre donne in divisa e chiedono tagli al comparto. In commissione Difesa abbiamo sentito i Capi di Stato Maggiore denunciare tagli ai fondi e al personale. Ma coloro che chiedono tagli sono gli stessi che sostenevano il business dell’immigrazione con 4 miliardi di euro all’anno.  Le Forze armate sono patrimonio di tutti e per questa ragione Fratelli d’Italia voterà convintamente a favore di tutte le mozioni del centrodestra”.
Così Salvatore Deidda, deputato di Fratelli d’Italia e capogruppo FDI in commissione Difesa intervenendo in aula sull’acquisto degli F35.
