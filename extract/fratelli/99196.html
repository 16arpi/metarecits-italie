Puglia, La Russa: Appello di FdI, incontro generale per unire le forze&#8230;

…E BATTERE SINISTRA. “In Puglia come altrove noi di Fratelli d’Italia continuiamo a perseguire l’obiettivo di unire tutte le forze per battere la sinistra. E questa dovrebbe essere la priorità assoluta per tutto il centrodestra”.
Lo dichiara Ignazio La Russa, deputato di Fratelli d’Italia-Alleanza Nazionale.
“Siamo orgogliosi – aggiunge La Russa – di poter agevolare questo risultato con la candidatura della nostra Poli Bortone se davvero Fitto e Schittulli sono disponibili a sedersi e discutere con noi e anche con Forza italia sulla possibilità di una unica candidatura per vincere. Sia essa la Poli Bortone o Schittulli, comunque entrambi in tandem. L’appello a tutti, Lega compresa, é di trovare entro domani l’occasione per un incontro risolutivo capace di scegliere il candidato e unire le forze anziché dividerle”.
“Questa – conclude La Russa – è l’unica ma imprescindibile condizione che, dopo le proposte di Berlusconi e Fitto, poniamo noi di Fratelli d’Italia, interessati a evitare alla Puglia un nuovo e peggiore governo della sinistra”.
