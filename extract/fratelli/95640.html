Berlusconi, Rampelli: Basta derby Pd-Pdl, Letta si imponga o si dimetta

“Pd e PdL trovino un accordo e ci liberino di questo impasse imbarazzante. Non un mezzo inciucio sulla soluzione dell’ennesimo pasticcio giudiziario di Berlusconi, ma un accordo che serva all’Italia, che faccia cessare questa stucchevole contrapposizione tra innocentisti e colpevolisti che ha paralizzato il paese per 20 anni.
  
Ai cittadini non interessa chi vincerà questo derby senza esclusione di colpi tra irresponsabili, interessa avere uno stato competitivo con le altre democrazie occidentali, capace di riformare il fisco, la giustizia, il sistema del credito, il welfare, che faccia scelte geopolitiche strategiche e non di lasci più condizionare dalle faziosità. L’unica ideologia che deve prevalere è quella che tuteli gli interessi generali e faccia prevalere il bene comune. Se Letta non è teleguidato da altri poteri ponga queste condizioni o si dimetta”.
E’ quanto dichiara il vicecapogruppo di Fratelli d’Italia, Fabio Rampelli
Roma, 22 agosto 2013
