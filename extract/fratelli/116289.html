Dl imprese: Bene approvazione nostri odg su Mercatone uno

“Fratelli d’Italia esprime soddisfazione per l’approvazione dei nostri due ordini del giorno, firmati dal sottoscritto e dai colleghi Walter Rizzetto e Marcello Gemmato, che riguardano il futuro dei lavoratori di Mercatone Uno e la presenza dei parlamentari ai tavoli di crisi aziendale”.   
È quanto dichiara il deputato di Fratelli d’Italia, Mauro Rotelli.  
 
“Ci auguriamo – ha proseguito Rotelli – che con questi provvedimenti il governo si impegnerà ad adottare le opportune iniziative per proteggere i livelli occupazionali e tutelare i lavoratori dell’azienda ceduta alla Shernon Holding Srl, attraverso la proroga della cassa integrazione eventualmente rapportata agli orari di lavoro precedenti alla vendita dell’azienda, ma anche attraverso l’eventuale elaborazione di progetti mirati ad una futura ricollocazione occupazionale dei dipendenti. Auspichiamo inoltre che attraverso l’altro odg, il governo si impegni affinchè i parlamentari eletti nei territori dove si verificano le situazioni di crisi d’impresa oggetto d’intervento, parteciperanno di diritto ai lavori della struttura di cooperazione tra il Ministero dello Sviluppo economico e il Ministero del Lavoro”.


