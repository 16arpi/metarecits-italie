Spot Ostia, Meloni: M5s chieda scusa ai cittadini. Usate testata per promuovere vostra amministrazione, non Ostia

“La testata di Roberto Spada usata come spot per promuovere gli eventi estivi di Ostia: è la delirante trovata dell’amministrazione municipale M5S. Dopo aver descritto il litorale romano come fosse Gomorra, oggi dai grillini arriva l’ennesimo attacco a un quartiere meraviglioso di Roma. La mia solidarietà alle centinaia di migliaia di persone oneste e perbene che vivono a Ostia, che la amano perché ci sono nate, cresciute, che hanno investito soldi in attività commerciali, che si alzano all’alba per andare al lavoro e scongiurare il traffico sulla Colombo o per prendere il trenino che versa in condizioni pietose. A loro, questi geni del M5S devono solo chiedere scusa. Se la testata di Roberto Spada vi fa ridere usatela per promuovere la vostra amministrazione, non Ostia”.
E’ quanto scrive su Facebook il presidente di Fratelli d’Italia, Giorgia Meloni.

https://www.fratelli-italia.it/wp-content/uploads/2018/08/Roma-la-testata-di-Spada-usata-per-promuovere-Ostia-polemiche-per-lo-spot-del-Municipio.mp4
