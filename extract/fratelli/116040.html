Sicurezza, Silvestroni: Al fianco delle forze dell&#8217;ordine. Basta umiliazioni!

“Non si può continuare a chiudere gli occhi di fronte alla reiterata umiliazione delle nostre forze dell’ordine da parte dello stato. Da troppi anni al governo dell’italia si succedono personaggi che hanno fatto gli interessi di tutti tranne che della propria nazione. Le donne e gli uomini in divisa che ci difendono hanno prestato un giuramento solenne consapevoli che per onorarlo potrebbero rimetterci la vita. Ma a questa dedizione e sacrificio ormai è prassi rispondere con il dileggio e gli insulti nel silenzio assordante delle istituzioni. Chef da televisione, pseudo intellettuali fino a ministri della Repubblica, la delegittimazione delle forze dell’ordine è diventata la nuova moda. Un’escalation pericolosa visti anche i recenti fatti di cronaca che noi di Fratelli d’Italia condanniamo senza se e senza ma. Chi ama l’Italia ama anche chi la difende. Siamo dalla parte delle forze dell’ordine sempre e per questo saremo al loro fianco in piazza il 22 ottobre #servitorinonservi” lo ha dichiarato in una nota il deputato di Fratelli d’Italia Marco Silvestroni. 
