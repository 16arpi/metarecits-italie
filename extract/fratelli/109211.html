Def, Silvestroni: Famiglie, anziani, mobilità

“Chiediamo a questo Governo che sia un governo dalla parte delle famiglie.
Partire dalle piccole imprese con l’applicazione della tassa unica al 15% su quanto dichiarato in più nel 2017 e poi non lasciare indietro gli anziani, ai quali va riconosciuta una vecchiaia serena e dignitosa sgravandoli dai contributi fiscali per l’assistenza.
Modificare l’imposizione fiscale dalla persona al nucleo familiare; incentivare le aziende che hanno il coraggio di assumere donne in età fertile; introdurre il reddito per l’infanzia.
E infine aiutare gli studenti, i pendolari, i lavoratori. Roma e la Città Metropolitana devono avere una mobilità adeguata, per questo è ora di tirare fuori dai cassetti i progetti di prolungamento e ammodernamento delle metropolitane di Roma. Per rendere la Capitale finalmente davvero accessibile ci vuole coraggio, quello che l’amministrazione Raggi fino ad oggi non ha avuto”. Lo ha dichiarato il deputato di Fratelli d’Italia, Marco SILVESTRONI durante il suo intervento in Aula nel corso della discussione sul Documento di Economia e Finanza.
