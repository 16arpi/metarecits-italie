Terremoto, FdI: Accolte in decreto legge alcune nostre proposte. Ora accelerare la ricostruzione

«Prima di dare un giudizio definitivo, Fratelli d’Italia aspetta di leggere il testo del decreto legge approvato oggi dal Governo sul terremoto. Da quello che apprendiamo però sembrano essere state accolte alcune delle proposte che da tempo FdI sottopone al commissario straordinario De Micheli. Questo non può che renderci felici perché dimostra che su diversi punti, a partire dal rinvio della cosiddetta “busta paga pesante”, avevamo ragione e che era necessario un cambio di passo. Daremo il nostro contributo in Parlamento, per migliorare il provvedimento con i nostri emendamenti e presentando un’organica proposta di legge. Il nostro obiettivo è consentire l’accelerazione della ricostruzione sia privata che pubblica, che ancora è in alto mare e non vede risultati concreti».
Lo dichiarano in una nota congiunta il presidente di Fratelli d’Italia, Giorgia Meloni, e i parlamentari di FdI Paolo Trancassini, Emanuele Prisco e Francesco Acquaroli.
