BCE, FdI: Scivolone Lagarde inaccettabile, rimetta il mandato

“Le dichiarazioni di Christine Lagarde sono un fatto gravissimo e senza precedenti. La presidente della BCE ha sulla coscienza il crollo senza precedenti della Borsa italiana e decine di miliardi di risparmi e investimenti andati in fumo in poche ore.Se non fossimo di fronte a conseguenze pesantissime per la nostra economia in un momento già di estrema difficoltà, ci sarebbe da sorridere di fronte a tanta disarmante irresponsabilità. Siamo con Giorgia Meloni nel chiederci come possa guidare la Bce in una fase tanto delicata una persona incapace di rispondere ad una banale domanda di un giornalista. Sarebbe bastato prendere in prestito le parole di Mario Draghi del 2012, quel famoso “whatever it takes” che mise i titolo di stato dell’Eurozona al riparo dalla speculazione finanziaria. E invece no. Uno scivolone incredibile e inaccettabile, da cui ci auguriamo Lagarde tragga le dovute conseguenze rimettendo il suo mandato.”È quanto dichiarano in una nota il Co-Presidente del gruppo ECR Raffaele Fitto e il Capodelegazione di Fratelli d’Italia al Parlamento Europeo Carlo Fidanza.
