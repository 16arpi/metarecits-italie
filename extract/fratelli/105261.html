Migranti, Rampelli: Chi ha acceso la miccia ora spenga l&#8217;incendio

“Ascolteremo mercoledì a Montecitorio dalla viva voce del ministro degli Interni, Marco Minniti,  l’epilogo della vicenda migranti, la ridicola vicenda degli accordi europei disattesi, quella dei presunti nuovi impegni con Francia e Germania, le verità smascherate sull’assalto delle navi Ong ai porti del sud, i rapporti tra scafisti e criminalità su cui stanno indagando le procure, la vergogna dei 5 morti annegati al giorno che totalizza da tre anni questa assurda modalità di relazione con un fenomeno che – qualora continuasse a essere affrontato così – sarebbe destinato a far scomparire l’Italia. Abbiamo detto chiaramente e dal principio come si doveva e poteva coniugare solidarietà e tutela degli interessi nazionali: blocco navale, raccolta richieste protezione nei Paesi del nord Africa, rimpatri per i non aventi diritto, aiuti in Africa alle popolazioni povere.Il governo ora non giochi con palliativi o raccontando altri accordi beffa, chi ha acceso la miccia ora spenga l’incendio”. E’ quanto ha dichiarato il capogruppo di Fratelli d’Italia-Alleanza nazionale Fabio Rampelli.
