Giustizia, Meloni incontra vertici Feder.M.O.T.: Garantire stabilizzazione&#8230;

…MAGISTRATI ONORARI. Il presidente di Fratelli d’Italia-Alleanza nazionale, Giorgia Meloni ha incontrato questo pomeriggio il presidente nazionale di Feder.m.o.t., Paolo Valerio, e il vicepresidente nazionale di Feder.m.o.t., Raimondo Orru.

La Meloni ha espresso la piena solidarietà di Fratelli d’Italia-Alleanza nazionale ai magistrati onorari che in questi giorni stanno mettendo in atto in tutta Italia l’astensione dalle udienze per dire no alla loro precarizzazione.
«Conosciamo la dedizione alla causa e la professionalità dei vice procuratori onorari e dei giudici onorari dei tribunali, che rappresentano la prima interfaccia dello stato con cittadini che chiedono giustizia perché vittime di reati come stalking, ricettazione, furti, lesioni, ecc. Fratelli d’Italia-Alleanza nazionale ritiene indispensabile conferire loro la legittima stabilizzazione richiesta, per garantire professionalità e celerità nel mondo della giustizia. Disegnare precise competenze per i magistrati onorari, infatti, consentirebbe una decongestione e una velocizzazione dei processi attraverso personale qualificato che lo Stato ha già formato investendo importanti risorse che non possono essere disperse» ha detto Giorgia Meloni.
