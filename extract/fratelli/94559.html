Meloni: ricerca Toniolo conferma che a giovani non interessano simboli

I risultati della ricerca dell’Istituto Toniolo sul rapporto fra giovani e politica dimostrano che le nuove generazioni sono molto meno ideologizzate di quelle passate e che quello che interessa ai giovani under 30 anni non sono più simboli o nomi dei partiti ma politiche che sappiano dare risposte concrete. Ed è proprio quello che Fratelli d’Italia intende fare utilizzando strumenti incisivi come l’inserimento in Costituzione del principio di equità fra generazioni,
  
l’equiparazione fra elettorato attivo e passivo, il contratto di lavoro unico e l’eliminazione di quelli atipici, l’introduzione dell’apprendistato come principale strumento per l’ingresso nel mondo del lavoro, un regime fiscale agevolato per le imprese composte da giovani, l’introduzione del quoziente familiare ed il sostegno alle giovani coppie.
 
 
E’ quanto dichiara Giorgia Meloni, fondatore di ‘Fratelli d’Italia-Centrodestra nazionale’, commentando i risultati della ricerca dell’Istituto Toniolo sull’orientamento politico dei giovani sotto i 30 anni.
