Battisti, La Russa: Schiaffo a intellighenzia sinistra e a Governi che lo hanno coperto. Domani a Milano FdI al consolato brasiliano

“Grazie al lavoro meticoloso degli investigatori, della squadra speciale dell’Interpol e al contributo del presidente brasiliano Bolsonaro, Cesare Battisti è stato finalmente catturato e sconterà il resto dei suoi giorni nelle patrie galere. Il primo pensiero va alle vittime, tante, del terrorista vigliacco. A loro va la mia vicinanza, vera e sincera. Per anni, la destra italiana si è battuta affinché quelle tanti morti avessero giustizia e sapere che da oggi Battisti non sarà più impunito ci rende davvero felici.  Questo arresto rappresenta un meritato schiaffo a certa intellighenzia di sinistra italiana e mondiale e ai tanti governi che in questi decenni gli hanno offerto copertura, in primis quello del presidente Luiz Inacio Lula da Silva che negando l’estradizione di Battisti ha impedito che la giustizia facesse il suo corso già negli anni passati. Assieme agli esponenti lombardi di Fratelli d’Italia domani a Milano farò visita al Consolato Generale del Brasile per esprimere la nostra gratitudine e la nostra soddisfazione”.
Lo dichiara il vicepresidente del Senato e senatore di Fratelli d’Italia Ignazio La Russa.
