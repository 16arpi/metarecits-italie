Riforme, Rampelli: Depositata in Corte Cassazione pdl iniziativa popolare per elezione diretta Capo dello Stato (video)

“Quattro proposte d’iniziativa popolare depositate in Cassazione stamattina per l’elezione diretta del Capo dello Stato, l’abrogazione dell’istituto dei senatori a vita, la clausola di supremazia degli interessi nazionali sulle decisioni europee, l’introduzione di un tetto alle tasse in Costituzione.
Se il sistema oppone resistenza e si chiude a riccio per conservare se stesso, il popolo italiano utilizzerà lo strumento costituzionale delle proposte di legge d’iniziativa popolare per effettuare quella rivoluzione dolce arenatasi sugli scogli della seconda Repubblica”.
 
E’ quanto ha dichiarato Fabio Rampelli, vicepresidente della Camera e deputato di Fdi al termine del deposito in Corte di Cassazione, insieme ad una delegazione di Fratelli d’Italia, della proposta di legge di iniziativa popolare per chiedere, tra le altre proposte, l’elezione diretta del Presidente della Repubblica. 

