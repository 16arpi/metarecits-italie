Pensioni d&#8217;oro, Meloni a Renzi: Spero in suo coraggio, per servizio studi camera proposta FdI percorribile

«Sono contenta che il Pd stia rivedendo la sua posizione in tema di pensioni d’oro e spero nel coraggio del suo nuovo segretario. Se le perplessità di Matteo Renzi, sulla proposta di Fratelli d’italia, sono di natura burocratica e tecnica lo tranquillizzo: il servizio studi della Camera dei deputati ha perfettamente chiarito che la nostra proposta di legge per revocare le pensioni d’oro è tecnicamente percorribile.
  
Non vorrei, invece, che il tentativo del segretario del Pd fosse quello di mettere le mani avanti, nascondendosi dietro inesistenti questioni tecniche, per giustificare un voto contrario alla nostra proposta che sarebbe inspiegabile.  Mi auguro che Renzi dimostri con i fatti di voler sostenere quel cambiamento di cui parla e di cui dice di farsi portavoce, votando un provvedimento giusto anche se è stato presentato da un partito politico avversario».
Lo scrive su facebook il presidente dei deputati di Fratelli d’Italia, Giorgia Meloni, dopo le dichiarazioni del segretario del Pd Renzi sulle pensioni d’oro.
 
 
Roma, 14 gennaio 2014
