Manovra, Rampelli: Governo da UE col cappello in mano. Per fare nuovi debiti senza produrre nuova ricchezza

“Sulla manovra il Governo decide di trattare con l’Ue, ma su cosa? Sotterrare l’ascia di guerra per garantire il reddito di cittadinanza a milioni di inoccupati? Non ci sembra un’idea brillante, l’Europa sarebbe certamente più disponibile se il deficit non fosse prevalentemente consumato dal ‘reddito di cittadinanza’ e allora questa deve essere la partita da giocare a Bruxelles, offrire la conversione di questo strumento di mero assistenzialismo in contributi alle imprese per assumere e formare disoccupati e abbassare le tasse. Questa l’unica ricetta per produrre ricchezza su cui varrebbe la pena inchiodare Juncker e Moscovici”.
E’ quanto dichiara in una nota Fabio Rampelli, vicepresidente della Camera e deputato di Fdi.
