Campania: Fdi-An, in maxiemendamento art.15 piano paesistico

“Siamo soddisfatti della fiducia ribadita dal Presidente Caldoro oggi in aula all’Assessore all’Ambiente Giovanni Romano, in capo al quale resta la Competenza esclusiva sulla organizzazione e la governance del “ciclo integrato delle acque”. La “Struttura di Missione”, infatti, sarà’ coordinata direttamente dall’Assessore. Si tratta di uno strumento operativo in più che sarà in grado di assicurare il necessario raccordo tra l’Assessorato all’Ambiente, destinatario della delega in materia, e le altre strutture regionali a vario titolo coinvolte nei relativi procedimenti”.  
 
Lo comunica in una nota il Gruppo consiliare di Fratelli d’Italia-Alleanza Nazionale in Regione Campania.
 
“Attraverso la “Struttura di Missione” il Presidente Caldoro riconosce l’importanza del lavoro fin qui svolto dall’Assessore Romano, dotandolo di un ulteriore strumento operativo. Il gruppo consiliare di FDI-AN sarà da ora impegnato al raggiungimento di un ulteriore importante risultato: portare la legge Quadro sul “ciclo integrato delle acque” in Commissione, per poter far si che a settembre la norma possa essere approvata. Un altro importante risultato è stato raggiunto con l’inserimento nel collegato dell’art. 15 del Piano Paesistico Regionale, nostra battaglia storica che abbiamo difeso con le unghia e con i denti, attraverso la quale mettiamo fine ad oltre 10 anni di leggi strumentali ed ideologiche del centro-sinistra campano che impedivano agli abitanti dei Comuni dell’area vesuviana e dell’area stabiese di poter ristrutturare e mettere in sicurezza i propri edifici. Questa norma non prevede alcun aumento delle volumetrie. A settembre la legge potrà essere votata nella sua totalità. Grazie all’azione messa in campo da Fratelli d’Italia – An, poi, tutti gli ospedali campani potranno sopperire alle oltre 10.000 assenze del personale attraverso work – esperience che vedranno coinvolti gli OSS. Da oggi le strutture ospedaliere non avranno più alibi. Questi percorsi costeranno sicuramente meno rispetto all’intermediazione interinale che attualmente viene utilizzata. Un importante riconoscimento viene infine dato, attraverso un sostanziale contributo, all’attività di recupero sociale per l’infanzia svolto dall’Arcidiocesi, per la cui virtuosità il nostro partito si è speso in Consiglio”,  conclude la nota del gruppo di FdI-An.
 
Napoli, 31 luglio 2014
