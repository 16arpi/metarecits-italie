Elezioni, Rampelli: AAA cercasi governatore con le palle. Zinga &#8216;l&#8217;invisibile&#8217; usa la regione per leadership Pd

“Il presidente uscente della Regione Lazio Nicola Zingaretti, rispondendo a Luca Telese e Oscar Giannino nel corso della trasmissione ‘24Mattino’ su Radio 24, conferma che del territorio laziale gli interessa poco e ambisce a un profilo più alto: vuole monopolizzare il dopo Renzi.
Dopo 5 anni di nulla vissuti alla ‘chetichella’, tra l’immobilismo sui rifiuti, le infrastrutture lasciate appese e la sanità abbandonata all’emergenza scopriamo il grande bluff di ‘Zinga l’invisibile’: la Regione Lazio è solo un trampolino di lancio per scalzare Renzi. I cittadini del Lazio non hanno bisogno di un governatore a tempo, ma di una persona che renda efficiente l’assistenza sanitaria e il ciclo dei rifiuti, che faccia crescere l’economia e rilanciare l’occupazione. Insomma, avrebbero diritto a un presidente a tempo pieno. AAA cercasi governatore con le palle”.

E’ quanto dichiara in una nota Fabio Rampelli, capogruppo alla Camera di Fratelli d’Italia.
