G7: Italia protagonista a livello internazionale

“L’Italia ha assunto il 1 gennaio 2024 la presidenza del G7 e il 13 marzo prossimo, a Verona, si terrà la prima riunione del B7, il vertice delle confederazioni industriali dei sette paesi più industrializzati, e il 15 marzo la prima riunione del G7 dedicata all’industria digitale. A questi appuntamenti, come ha sottolineato il ministro Urso, l’Italia si presenta con obiettivi precisi, ma soprattutto con la necessità di mettere in campo una visione di sviluppo industriale che sia comune coi nostri alleati. Prima di tutto serve applicare l’intelligenza artificiale al sistema industriale per garantirne sempre di più la produttività e la competitività, con uno sguardo all’Africa affinché si possa dar vita al Piano Mattei anche a quelle nazioni che hanno il diritto di beneficiare anche loro delle nuove tecnologie digitali. Insomma, l’Italia si presenta a questi appuntamenti da protagonista grazie all’azione svolta dal governo Meloni che sempre più sta consolidando il suo ruolo a livello internazionale”.
Lo dichiara il senatore di Fratelli d’Italia Renato Ancorotti nel corso del question time.
