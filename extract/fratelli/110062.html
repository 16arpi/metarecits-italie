Sicurezza, Deidda: Ministero difesa si è impegnato a migliorare condizioni militari strade sicure

“Siamo soddisfatti che il Ministero della Difesa abbia colto lo spirito dell’interrogazione di Fratelli d’Italia sull’operazione “Strade Sicure” impegnandosi a migliorare il benessere dei nostri uomini in divisa senza togliere niente al servizio che contribuisce a garantire la sicurezza delle nostre città. L’operazione Strade Sicure ha dato tanti BUONI risultati e anche grazie al clima di collaborazione che si è instaurato nella Commissione Difesa si potrà lavorare ancora meglio.
È quanto dichiara il capogruppo di Fratelli d’Italia in commissione Difesa Salvatore Deidda commentando la risposta del ministero che si è detto favorevole ad avviare, in accordo con tutte le Forze di Polizia, uno studio finalizzato a rivedere “le modalità esecutive del servizio dando maggiore risalto alle attività di tipo dinamico rispetto a quelle statiche”.
