Ucraina, Ciriani a Conte: giustificazioni inaccettabili, Petrocelli si deve dimettere. Non esistono posizioni personali

“Petrocelli si deve dimettere dalla presidenza della Commissione Esteri del Senato. E’ inaccettabile e incredibile la protervia con la quale ancora oggi Giuseppe Conte cerchi di giustificare l’ingiustificabile e cioè il voto contrario dello stesso Petrocelli alla risoluzione unitaria a sostegno delle iniziative decise dal governo in riferimento alla crisi ucraina. Non esistono voti di coscienza nè posizioni personali, come appunto sostiene Conte, quando si rivestono incarichi e ruoli così delicati quale quello di presidente della Commissione Esteri. Petrocelli quindi si dimetta e tolga l’Italia da questa situazione imbarazzante”.
Lo dichiara il presidente dei senatori di Fratelli d’Italia, Luca Ciriani.
