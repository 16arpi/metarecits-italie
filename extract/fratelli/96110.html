Bankitalia, Meloni: Preoccupa silenzio forze politiche, inaccettabile regalo del governo alle banche

«La denuncia di Guido Crosetto sulla privatizzazione accelerata di Bankitalia è inquietante. Il Governo che non trova un euro per dare anche risposte parziali alle urla di disperazione che salgono dalla Nazione trova il tempo per regalare miliardi alle banche. È inaccettabile. È inaccettabile l’arroganza di fissare l’assemblea straordinaria prima della ratifica del decreto legge da parte del Parlamento. Ma è ancora più preoccupante il silenzio di tutte le forze politiche.
  
Dov’è Grillo? Cosa ne pensa Renzi? Cosa dice sul tema Berlusconi? Perché su questi temi che toccano i veri poteri forti, come le pensioni d’oro, ci troviamo a combattere sempre e solo io, Guido Crosetto e Fratelli d’Italia? Diano un segnale. Se non ora quando?».
È quanto dichiara il presidente dei deputati di Fratelli d’Italia, Giorgia Meloni.
Roma, 12 dicembre 2013
