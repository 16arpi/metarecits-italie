Nadef, Delmastro: Riforma Magistratura onoraria risultato epocale


“L’inserimento della riforma della magistratura onoraria come disegno di legge collegato alla legge di bilancio avvenuto con la NADEF è un risultato epocale che pone le condizioni per mettere la parola fine a una questione che ci trasciniamo da oltre vent’anni e che ci sta portando ad un’infrazione da parte dell’Unione Europea.
Orgogliosi di aver  mantenuto l’impegno assunto con la magistratura onoraria.
Il Governo Meloni, con l’intervento, restituisce dignità a questa categoria fondamentale per l’intero sistema giudiziario italiano.
Abbiamo archiviato la stagione dei maldestri proclami sulla Magistratura Onoraria per aprire la stagione dei risultati concreti. 
Restituire dignità e diritti ai magistrati onorari non solo è giusto, ma è essenziale per la tenuta del sistema giustizia italiano.”


È quanto dichiara in una nota Andrea Delmastro delle Vedove, Deputato di Fratelli d’Italia e Sottosegretario di Stato alla Giustizia
