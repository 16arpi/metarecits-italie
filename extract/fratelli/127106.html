Fisco, Ferro: sistematizzazione compensazione unica strada per rilancio imprese

“Fratelli d’Italia ha intenzione di risolvere il paradosso per il quale lo Stato è un esattore velocissimo al momento di incassare ma assai lento quando deve andare incontro ai cittadini. C’è una patologia del nostro sistema con un aumento dei crediti della pubblica amministrazione che vede protagoniste soprattutto le piccole e medie imprese, minate nella competitività. Una questione che riguarda l’intero sistema Paese e per il quale siamo continuamente soggetti ai richiami delle istituzioni europee. La proposta di legge di Fratelli d’Italia mira alla sistematizzazione della compensazione, l’unica strada giusta per rilanciare le nostre imprese”. 
Così in Aula alla Camera il vicecapogruppo di Fratelli d’Italia Wanda Ferro sulla Pdl Crediti imprese.
