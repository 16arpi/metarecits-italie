Città metropolitana, FdI-AN: Scriveremo al prefetto per annullare&#8230;

…VOTO SU REGOLAMENTO. «Nel corso della seconda seduta del Consiglio metropolitano di Roma Capitale, il sindaco Marino e il Pd non hanno garantito nemmeno la possibilità di discutere e hanno approvato un regolamento ai limiti del ridicolo. Abbiamo chiesto di discutere le regole generali di funzionamento dell’organismo appena eletto e abbiamo trovato solo arroganza e chiusura. Un esempio della follia del regolamento che è stato approvato, con la grave complicità di Forza Italia, è la possibilità di votare delibere anche con solo quattro eletti presenti su ventiquattro. Ci è stato impedito di discutere il regolamento per articoli così come avviene in ogni assemblea democratica. Scriveremo al Prefetto di Roma per ottenere l’annullamento degli atti e, se questo è il clima, daremo battaglia in ogni sede politica e legale».
