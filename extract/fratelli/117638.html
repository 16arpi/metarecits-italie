FDI, Donzelli: auguri a nuovi vertici partito in Campania

“Faccio i miei auguri di buon lavoro ad Antonio Iannone per la nomina ricevuta dal presidente Giorgia Meloni a Commissario di Fratelli d’Italia per la Regione Campania. Faccio inoltre un in bocca al lupo a Marco Cerreto, Andrea Dalmastro e Giuseppe Fabbricatore per le nomine rispettivamente a Commissario di FdI per la provincia di Caserta, Commissario di Fdi per Napoli Provincia e Commissario di FdI per Salerno. Grazie alla loro esperienza politica sono certo che sapranno svolgere nel migliore dei modi il loro nuovo incarico.  Mi unisco ai ringraziamenti per l’ottimo lavoro svolto in questi anni, formulati dal presidente di FdI Giorgia Meloni, a Gimmi Cangiano, Vincenzo Pagano, Nello Savoia e Imma Vietri che con sensibilità, essendo candidati alle prossime elezioni regionali, hanno chiesto di poter essere sostituiti durante la campagna elettorale. Riconoscenza infine a Francesco Lollobrigida, capogruppo FdI alla Camera, che avrà il compito di sovrintendere alla stesura delle liste elettorali”. Così in una nota il responsabile nazionale organizzazione e deputato di Fratelli d’Italia Giovanni Donzelli.
