DL lockdown. Lollobrigida: Maggioranza allergica a democrazia rappresentativa

“La maggioranza getta la maschera e boccia l’emendamento di Fratelli d’Italia, a mia prima firma, che avrebbe reso vincolante il parere del Parlamento ai Dpcm del governo. Evidentemente a forza di stare col M5S, il Pd è diventato allergico alla democrazia rappresentativa arrivando ad opporsi alla possibilità di restituire alle Aule parlamentari la centralità che è loro propria. Per Fdi è intollerabile continuare a concedere al capo del governo l’indisturbata possibilità di comprimere le libertà costituzionali degli italiani senza passare per il Parlamento, e continueremo a batterci contro chi si ostina a voler rendere sempre più marginali le prerogative degli eletti dal popolo”. Lo dichiara il capogruppo di Fratelli d’Italia alla Camera, Francesco Lollobrigida.
