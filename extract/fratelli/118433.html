Difesa, FdI: La difesa approva l&#8217;equiparazione salariale tra forze armate e polizia. Ma il resto del Governo cosa aspetta? Vogliamo fatti concreti

“Oggi, in Commissione Difesa, abbiamo interrogato il Sottosegretario alla Difesa sulla necessità di equiparare il trattamento salariale degli straordinari delle Forze Armate – impiegate contro il Covid19 – alle Forze di Polizia. Il Sottosegratario Calvisi ha dato parere positivo, seppur, poco prima, la suddetta Commissione aveva approvato all’unanimità il parere sul Decreto 19/2020 contenente proprio questa richiesta e indicazione”, lo dichiarano il Capogruppo della Commissione Difesa, Salvatore Deidda e i colleghi Wanda Ferro eDavide Galantino, dopo essersi fatti promori di un’interrogazione rivolta al Ministro dell’Interno che aveva espresso parere negativo in merito.
“Abbiamo chiesto al Sottosegretario alla Difesa – continuano gli esponenti di FdI – di farsi portavoce di questa nostra volontà e di riferire sia al Ministro dell’Interno sia al Ministro dell’Economia se non direttamente al Presidente del Consiglio Conte. Servono più fondi per le nostre Forze Armate, è inutile elogiare e dirsi favorevoli se poi non si trasformano le buone intenzioni in fatti concreti. I nostri militari – concludono i Deputati – si guadagnano quei soldi con lavoro, devozione e sacrificio e hanno già pienamente dimostrato tutto il loro valore in campo, soprattuto in questa fase critica ed emergenziale che stiamo subendo”.
