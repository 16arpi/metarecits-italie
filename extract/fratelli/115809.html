Scuola, Meloni a Fioramonti: Io vedo bene crocifissi in aula e una cartina con richiami a Costituzione e a Matera negli uffici del M5s

«Dopo Toninelli, ora è il ministro Fioramonti a regalarci ogni giorno una perla di saggezza. Dopo le tasse sulle merendine e le assenze per manifestazione giustificate dallo Stato, il Ministro dell’Istruzione ci dice che al posto del crocifisso in aula vedrebbe bene “una cartina del mondo con dei richiami alla Costituzione”. Io invece vedo bene il crocifisso in aula, e la cartina del mondo con richiami alla Costituzione negli uffici del M5S, così imparano dove sta Matera e cosa dice l’art. 1 della Costituzione (la sovranità appartiene al popolo)».
È quanto scrive su Facebook il presidente di Fratelli d’Italia, Giorgia Meloni.
