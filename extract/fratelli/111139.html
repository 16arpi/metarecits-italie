Rai, Santanché: Chiesta audizione Teodoli e Fazio su partecipazione Lucano

“Nel corso dell’ufficio di presidenza ho chiesto l’audizione del direttore di Rai1 Angelo Teodoli e di Fabio Fazio, in qualità di produttore del programma ‘Che tempo che fa’, attraverso la società ‘L’OFFicina srl’, in merito alla recente partecipazione dell’ex sindaco di Riace Mimmo Lucano a ‘Che tempo che fa’. Ritengo che su questa vicenda, inaccettabile per il Servizio pubblico, debba essere fatta chiarezza completamente. Non è possibile fare un utilizzo così distorto e strumentale della Rai, che bisogna ricordare è finanziata dai cittadini attraverso il pagamento del canone nella bolletta elettrica, trasformandola in una tribuna dalla quale è possibile incitare alla violazione della legge ed alla disonestà”. Lo dichiara la senatrice di Fratelli d’Italia, Daniela Santanché, capogruppo di FdI nella Commissione parlamentare di Vigilanza sulla Rai.
