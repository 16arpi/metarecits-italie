Legge elettorale, La Russa: Non ci piace ma almeno andremo a votare presto

“Questa legge elettorale non ci piace perché non dà ai cittadini la possibilità di scegliere chi eleggere perché restano le liste bloccate e perché passate le elezioni lascia ai partiti e solo a loro, il compito di mettersi d’accordo. Con buona pace del voto popolare. L’unica buona notizia è che si potrà andare a votare presto”.
Lo dichiara Ignazio La Russa, deputato di Fratelli d’Italia e membro della commissione affari costituzionali.
