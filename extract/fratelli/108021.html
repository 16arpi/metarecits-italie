Imposte Lazio: Rocca, tax man Zingaretti ha colpito duro


«Non bastavano i tagli indiscriminati nella sanità, le liste di attesa eterne, i pronto soccorso affollati, le politiche invisibili sui rifiuti, tra i primati negativi di Zingaretti, spicca l’aumento delle le tasse, le più alte d’Italia. I cittadini laziali e le imprese pagano imposte elevate per avere in cambio pessimi servizi. Nei cinque anni dell’uomo del centrosinistra, Irpef e Irap hanno raggiunto i livelli più alti d’Italia, a danno – ovviamente – delle famiglie e delle imprese, quindi della ripresa economica. Come direbbe il candidato del centrodestra Stefano Parisi: se tutto ciò vi piace, il 4 marzo votate Zingaretti».
Lo ha dichiarato Federico Rocca, candidato al Senato per Fratelli d’Italia.

