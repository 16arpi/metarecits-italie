Copasir Questa mattina il presidente Urso a Catania ha incontrato il Prefetto e il Sindaco

Il presidente del Comitato Parlamentare per la Sicurezza della Repubblica, senatore Adolfo Urso, questa mattina si è recato in Prefettura a Catania, accompagnato dal Sindaco, Salvo Pogliese, per una visita di cortesia. L’incontro con il Prefetto si è svolto in un clima di cordialità alla presenza del Questore e dei Comandanti provinciali dei Carabinieri e della Guardia di Finanza. Nel corso dell’incontro è stata esaminata la situazione della provincia di Catania non solo per gli aspetti di ordine e sicurezza pubblica, ma anche per quelli attinenti allo sviluppo socio-economico. In particolare, sono state evidenziate le grandi potenzialità turistiche dell’area metropolitana catanese come volano anche della ripresa economica del territorio.
La riunione è stata preceduta da un incontro tra il sindaco e il presidente del Copasir nel Palazzo di città, in cui il primo cittadino Salvo Pogliese ha illustrato al presidente Urso le misure che il Comune ha predisposto sul fronte del contrasto sociale alla criminalità, con particolare rilievo al recupero scolastico e all’educazione civile.
Lo rende noto l’Ufficio stampa del presidente Urso
