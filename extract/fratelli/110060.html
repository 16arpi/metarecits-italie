Immigrazione, Crosetto: Bene navi alla Libia ma necessario blocco navale

«La cessione da parte dell’Italia di 12 unità navali alla Libia è un primo importante passo per la nostra sicurezza. Ma si tratta di un passo che, secondo Fratelli d’Italia, deve essere propedeutico ad un blocco navale concordato e coordinato con le autorità libiche per fermare un fenomeno che non è solo italiano ma europeo.
Come detto più volte da Giorgia Meloni è necessario che segua, subito dopo, una cooperazione internazionale a guida italiana che parta dalla Libia, parli di Africa e che sia il passaggio fondamentale per la costruzione di un futuro sereno, per tutta l’Europa e per l’occidente».
Lo ha dichiarato il deputato di Fratelli d’Italia Guido Crosetto nel corso della discussione generale in merito al decreto legge che prevede la cessione di unità navali italiane a supporto della Guardia costiera libica.
