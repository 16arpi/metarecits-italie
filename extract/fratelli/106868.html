Natalità, Meloni: Sostegno natalità primo punto di FdI. Lieta che mass media nazionali si ispirino a nostre proposte

“Fratelli d’Italia ha proposto e ottenuto che nel programma di coalizione del centrodestra sia previsto il più grande piano a sostegno della natalità che l’Italia abbia mai avuto. Tra i provvedimenti voluti da Fratelli d’Italia che metteremo in atto: asili nido gratuiti per tutti, reddito bimbo, congedo di maternità e parentale fino all’80% e fino ai sei anni del bambino, progressiva eliminazione dell’IVA sui prodotti dell’infanzia come i pannolini e latte in polvere. Incentivare la natalità e tutelare la famiglia è la nostra priorità. E siamo felici che importanti quotidiani e media abbiano finalmente, grazie a noi, iniziato a porre l’attenzione su questo tema anche attraverso loro proposte molto ispirate al nostro programma”.
Lo scrive su Facebook il presidente di Fratelli d’Italia e candidato presidente del Consiglio dei Ministri, Giorgia Meloni.
