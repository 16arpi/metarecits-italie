Tav, Ghiglia: Attacchi al cantiere atto terroristico

“La decisione del tribunale del Riesame è assolutamente ineccepibile: dinnanzi ad una lotta politica incardinata su continui episodi di violenza e caratterizzata da un’organizzazione di tipo paramilitare non si può che parlare di terrorismo e di finalità eversive”. Così Agostino Ghiglia, portavoce regionale di Fratelli d’Italia, che aggiunge: “Non c’è alcun dubbio: la normale protesta civile ha lasciato da tempo spazio ad un’azione incontrollata e pericolosa, capace non solo di ledere l’immagine internazionale dell’Italia, come giustamente sottolineato dai giudici, ma, soprattutto, di rallentare e mettere in discussione un’opera strategica per il rilancio della Val di Susa e dell’intero Piemonte, senza peraltro addurre valide motivazioni di merito”.
  
 
 
Torino, 17 gennaio 2014
 
 
