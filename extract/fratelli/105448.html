Fratelli d&#8217;Italia, assemblea regionale Puglia: Sì ad alleanze ma nel rispetto dei nostri princìpi

Sono giunti da tutte le province pugliesi i nuovi amministratori eletti tra le fila di Fratelli d’Italia alle amministrative e i nuovi militanti e dirigenti che hanno lasciato altri partiti per confluire nella casa pugliese di Giorgia Meloni. In tutto 100 nuovi ingressi in tutto il tacco nell’arco di pochissime settimane, segno di un’apertura di Fratelli d’Italia a quanti vogliano sposare il programma del partito. “Porte aperte e alleanze sì, ma nel rispetto dei nostri princìpi: a lavoro subito, altrimenti fuori. Non saremo disposti ad accettare l’ingresso di chi è solo in cerca di un posto al sole”, dichiarano i dirigenti pugliesi Marcello Gemmato, Filippo Melchiorre (BA), Erio Congedo (LE), Raimondo Lima(BAT), Giandomenico Pilolli (TA), Giandonato La Salandra(FG). “I nuovi amministratori sono la conferma dell’ottimo lavoro svolto in questi anni dalla classe dirigente pugliese -continuano-; seguirà una stagione di congressi e di rinnovamento dei portavoce provinciali e regionale contestualmente al congresso nazionale. Le nostre nuove leve sono determinate e hanno già dimostrato, contandosi, di saper portare alto il nostro nome”. Nel corso dell’assemblea il saluto del sindaco di Castellana Grotte, Francesco De Ruvo, e di Terlizzi, Ninni Gemmato.
















