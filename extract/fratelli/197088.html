Russia: inaccettabile mandato d&#8217;arresto a inviati Tg1

“Desideriamo esprimere vicinanza e solidarietà ai due inviati del Tg1, Simone Traini e Stefania Battistini, su cui pende un mandato d’arresto delle autorità russe. Il lavoro giornalistico e la libertà d’informazione, anche in zone di guerra, sono un caposaldo del vivere civile che va difeso strenuamente. Questa nuova intimidazione nei confronti dei due connazionali è inaccettabile, ci impegniamo dunque a difenderli, dentro e fuori la commissione di Vigilanza”.
Lo dichiarano in una nota i deputati e senatori di Fratelli d’Italia: Augusta Montaruli, Giovanni Berrino, Marco Lisei, Paolo Marcheschi, Ester Mieli, Gaetano Nastri.
