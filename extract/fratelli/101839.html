Si svolgerà a Sassari sabato 14 maggio il convegno &#8220;L&#8217;ideologia Gender nelle scuole – come proteggere i nostri figli&#8221;

Il convegno è promosso dal Coordinamento Provinciale di Fratelli d’Italia – AN di Sassari e dal Movimento Cristiano – Forza Popolare in collaborazione con l’associazione ProVita e Generazione Famiglia. No alla promozione nelle scuole dell’ideologia gender, che nega la distinzione tra uomo e donna in base al sesso biologico. L’incontro, presso la Sala Convegni del Hotel Grazia Deledda alle ore 17,30, vuole esortare docenti, educatori e genitori a prendere coscienza degli attacchi, attraverso tali teorie, alla famiglia naturale e cristiana e al benessere di bambini e ragazzi. “Stiamo entrando in un tempo di grande confusione sull’identità sessuale. Stiamo proponendo ai nostri figli, ai nostri alunni, qualcosa che è molto lontana da quella che è la bellezza delle differenze sessuali maschio-femmina, uomo-donna. Questa ricaduta sta avendo effetti gravi nell’istruzione scolastica. In qualche modo, abbiamo dato in appalto l’educazione dei nostri figli ed è qualcosa su cui dobbiamo riflettere e che dobbiamo riprenderci con una certa urgenza, prima che ci sfugga completamente di mano un controllo che, per diritti costituzionali, spetta in fase prioritaria alla famiglia e ai genitori.” Non intendiamo discriminare nessuno, ma aprire delle riflessioni sull’importanza dell’educazione per i figli, che hanno diritto a una madre e a un padre, a sapere da chi sono stati generati, perché non vi è identità senza origine. Non ci dimentichiamo che dietro tutta la realtà di queste proposte educative, così discusse, ci sono delle lobby economico-politiche fortissime. Ci sono interessi legati a convenzioni internazionali, a tutto ciò che poi riguarda il tema delle teorie di genere, su tutto quello che è il campo delle adozioni, dei matrimoni omosessuali, delle cliniche per il cambiamento di sesso, per tutta la “gestazione di sostegno”, che oggi sembra non si possa chiamare “utero in affitto”… Queste le motivazioni che hanno portato all’organizzazione del convegno al quale hanno aderito senza indugi: Padre Thierry Serranno: Ordine Cappuccini della Sardegna; Prof.ssa Francesca Romana Poleggi: Direttore editoriale di Notizie ProVita; Dott. Gianluca Martone: Giornalista del Il Mezzogiorno Quotidiano; On Giovanni Donzelli: Esecutivo Nazionale Fratelli d’Italia -AN; On. Marcello Orrù: Consigliere Regionale, presidente Commissione Sanità e Politiche Sociali della Regione Sardegna, Presidente Nazionale e fondatore Movimento Cristiano – Forza popolare; On. Paolo Truzzu: Consigliere Regionale di Fratelli d’Italia – AN della Regione Sardegna. I lavori verranno coordinati dalla referente cittadina Fd’I-AN di Sassari Rossana Gurrera. Il Portavoce Provinciale FDI-AN Giuseppe Sanna Uccio
SCARICA LA LOCANDINA
