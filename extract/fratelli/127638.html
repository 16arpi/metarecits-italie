Manovra, Varchi: Franco chiarisca se bonus nido verrà inglobato in assegno unico

“Fratelli d’Italia da sempre mette tra i primi punti del proprio programma un piano a sostegno della famiglia e che vede aiuti concreti per gli asilo nido, che dovrebbero essere gratuiti per tutti ed aperti d’estate così come il pomeriggio. Queste norme farebbero dell’Italia un paese più civile e risolleverebbero la Nazione dal triste record della denatalità. Colgo l’occasione eccezionale della presenza del ministro Franco in Aula per avere una rassicurazione in tal senso. Questo governo dica chiaramente se da gennaio il bonus nido verrà inglobato nell’assegno unico perché se così fosse questa misura, tanto decantata come risolutiva, sarebbe una bufala mostruosa e un grosso danno per tutte le famiglie”.

Così in Aula Carolina Varchi, deputato di Fratelli d’Italia.
