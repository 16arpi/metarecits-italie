Comunali, Donzelli: Meloni traina, Fratelli d&#8217;Italia raddoppia i voti e sfiora l&#8217;8%

“Grazie alla straordinaria performance di Giorgia Meloni a Roma, Fratelli d’Italia raggiunge da solo, su tutto il territorio nazionale, il 6,27% dei consensi nelle realtà in cui si è votato. Un dato a cui va sommato il risultato delle liste civiche di nostra diretta espressione e che portano il partito al 7,94%”. E’ quanto afferma il coordinatore dell’esecutivo nazionale di Fratelli d’Italia Giovanni Donzelli, commentando i risultati delle elezioni amministrative.

“Si tratta di un risultato eccezionale, in netta crescita rispetto al 4% ottenuto alle europee del 2014 – sottolinea Donzelli – adesso dobbiamo saper unire il consenso raccolto dalla leader di Fratelli d’Italia al lavoro sul territorio che nella tornata di ieri ha prodotto ottimi risultati in vari capoluoghi, da Grosseto a Latina, passando per Novara e Pordenone. Solo così – conclude Donzelli – il centrodestra del rinnovamento può crescere e consolidarsi, riuscendo ad aggregare tutte le forze realmente alternative alla sinistra per far ripartire l’Italia”.
