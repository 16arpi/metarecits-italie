Austria, Meloni: Su doppia cittadinanza gravissima ingerenza Vienna, è risultato debolezza Governi sinistra

“L’Austria insiste nell’intenzione di voler concedere la cittadinanza austriaca a tutti gli italiani di lingua tedesca dell’Altoadige.
Si tratta di una gravissima ingerenza nelle questioni interne italiane che sancirebbe una annessione di fatto di quelle terre. Purtroppo la debolezza dei governi di sinistra porta anche a questo. Con Fratelli d’Italia le cose cambieranno radicalmente: se l’Austria dovesse continuare sulla sua strada, l’Italia risponderà vietando la doppia cittadinanza italiana- austriaca. Chi vuole quella austriaca perde quella italiana e con essa il diritto di voto, la qualifica di minoranza linguistica (che non vale per gli stranieri), la possibilità di lavorare per lo Stato e molto altro ancora.
Il tutto nel pieno rispetto del diritto internazionale e italiano”.
Lo scrive su Facebook il presidente di Fratelli d’Italia e candidato premier, Giorgia Meloni.
