Venezuela, Delmastro: M5s non avalli violenza maduro

Risoluzione FDI per denunciare crimini a Corte penale internazionale
“Il Venezuela è sempre più sul baratro di una sanguinaria guerra intestina. Milizie armate e gruppi paramilitari a sostegno di Maduro stanno intimorendo l’opposizione e gettano una fosca ipoteca sul processo di pacificazione. Ho presentato alla Commissione Esteri una mozione che impegna l’Italia a denunciare la situazione alla Corte penale internazionale e a pretendere, in seno al gruppo di contatto internazionale, l’immediato disarmo. Spero che i grillini non vogliano avallare, con il loro indigesto cerchiobottismo, la violenza armata del dittatore Maduro”.
Lo dichiara Andrea Delmastro, deputato di Fratelli d’Italia e capogruppo in commissione esteri.
