Dl Ministeri, Fidanza: Incomprensibile indisponibilità M5s-Lega su Ministero turismo e made in Italy

“Non comprendiamo l’indisponibilità del governo a voler confermare l’impegno assunto sia dalla Lega nel programma di centrodestra che dalla maggioranza tutta nel contratto di governo. Di più: ci preoccupa che, dopo aver bocciato il nostro emendamento, nel motivare il parere contrario al nostro ordine del giorno, il governo abbia richiamato alla trattativa in corso con alcune Regioni per maggiori forme di autonomia, comprese quelle sul turismo. Fratelli d’Italia continua coerentemente a ritenere fondamentale l’istituzione di un ministero del Turismo e del Made in Italy autonomo e dotato di portafoglio, che possa rafforzare la promozione unitaria dell’Italia facendo proprio del turismo e del made in Italy il volano della nostra economia”.
Così Carlo Fidanza, deputato di Fratelli d’Italia, intervenendo in Aula sul dl ministeri.
