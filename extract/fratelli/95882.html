Falcognana, De Priamo: Sindaco Marino si distingue per immobilismo

“L’assessore Marino con il suo attendismo in merito alla vicenda di Falcognana non aiuta di certo a rasserenare il clima sul territorio. Ci sembra purtroppo che anche sul tema dei rifiuti il sindaco Marino si distingua per il suo immobilismo, ad oggi la mobilitazione dei cittadini prosegue a difesa di Falcognana e così sarà fino a che non verrà ufficialmente annullata qualsiasi ipotesi di discarica sul posto. Piuttosto Marino si impegni a proseguire il lavoro avviato dal centrodestra sulla raccolta differenziata, così come a potenziare la strategia rifiuti zero e il porta a porta quale uniche strade percorribili per evitare l’emergenza rifiuti nella Capitale. Come Fratelli d’Italia continueremo a sostenere i residenti in questa battaglia e a dire no al sito di Falcognana”.
  
 
E’ quanto dichiara in una nota Andrea De Priamo, portavoce della Costituente romana di Fratelli d’Italia.
Roma 25 ottobre 2013
