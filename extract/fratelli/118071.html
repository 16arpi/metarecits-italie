Coronavirus, Bucalo: Scudo protettivo per aziende

Evitare colonizzazione straniera 

“Le imprese italiane sono a rischio così come la salute pubblica. Il governo, in questo momento di grande incertezza finanziaria, deve considerare uno scudo protettivo per le grandi aziende da celati, ma possibili, interventi di colonizzazione straniera. Bisogna impedire a colossi stranieri di accaparrarsi a prezzi da saldo, causa l’emergenza coronavirus, i pezzi pregiati del brand Italia. Evitare le scalate ostili significa prevedere idonee e straordinarie procedure legali, per fermare potenziali offerte di acquisizione delle società italiane, da parte di speculatori e/o competitor d’oltre confine. Bisogna prevedere strumenti finanziari in grado di garantire anche le piccole e medie imprese non quotate in borsa, che però, producono eccellenze di vario tipo. Tutelare il lavoro di queste aziende significa principalmente salvaguardare migliaia di famiglie”. 
Lo dichiara Carmela Ella Bucalo, deputato di Fratelli d’Italia e componente della commissione Lavoro.
