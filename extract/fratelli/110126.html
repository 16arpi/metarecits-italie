Dl dignità, Mollicone: Da Governo primo licenziamento di massa

“Con l’approvazione del dl Dignità, per la parte riguardante la scuola, si è avviato il più grande licenziamento di Stato dei maestri, veri rappresentanti dell’unità nazionale. Un debutto ributtante. Noi continueremo la battaglia al fianco dei maestri, dei docenti e degli studenti di scienza della formazione e abbiamo continuato anche oggi in commissione Cultura e Istruzione della Camera. FDI ha proposto di iniziare a settembre le audizioni sui Dm e le altre categorie coinvolte sul mille proroghe che contiene per errore l’emendamento De Petris sulle aperture delle Gae. La maggioranza ha pensato bene di bocciare anche le audizioni ma è passata la proposta di Fi e di FDI per una risoluzione di commissione sul tema. Su quella, partiranno le audizioni della categoria. È un risultato ottenuto dall’opposizione e faremo di tutto per portarlo avanti”.
Lo dichiara il deputato Federico Mollicone, capogruppo in commissione Cultura di Fratelli d’Italia.

