Ue, Delmastro: Ha ragione Trump quando parla di Giuseppi

Conte personaggio multiforme che nessuno capisce dove andrà a posizionarsi
 
“Ha ragione Donald Trump quando parla di ‘Giuseppi’ perché Conte è un personaggio multiforme, versipelle che ha la capacità di squadernare e disorientare il suo interlocutore politico e che per quanto uno si abitui alle sue piroette politiche, nessuno riesce a comprendere dove lui andrà a posizionarsi. C’è un Conte che è stato avvocato del popolo e che più o meno dignitosamente ad agosto ha finito la sua parabola politica e c’è un Conte che da quella tomba politica è fiorito diventando il Proconsole d’Europa in terra d’Italia. Oggi, si è rivolto al Parlamento affinché qualcun altro, in Europa, lo sentisse. Non ha parlato a questo Parlamento ma ai padrini politici che hanno reso possibile che lui fosse ancora presidente del Consiglio in spregio alla volontà popolare italiana”.
Così Andrea Delmastro, deputato di Fratelli d’Italia intervenendo in Aula sulle comunicazioni del Presidente del Consiglio Conte in vista del Consiglio d’Europa del 17 e 18 ottobre.

