Nasce il circolo &#8220;Fratelli d&#8217;Italia &#8211; Centrodestra Nazionale di Pavia Nord

Vengono quasi tutti dal Popolo della Libertà i fondatori del circolo ‘Fratelli d’Italia – Centrodestra nazionale’ “Pavia Nord” costituitosi negli scorsi giorni e promosso da Massimo Fois di Zeccone.
“Abbiamo sempre creduto  – dice Fois –  nella necessità di un forte partito di centrodestra che tutelasse i valori radicati tra la nostra gente ma oggi il PdL sembra aver esaurito la forza propulsiva che ne aveva caratterizzato la nascita. Proprio per rifondare il centrodestra in affanno abbiamo aderito all’appello dei “Fratelli d’Italia” per ripartire dal progetto originario che prevedeva di dare più peso alla gente, quella gente che, già allora delusa, ci ha definitivamente abbandonato quando si è deciso di appoggiare il Governo Monti e di scendere a patti con la sinistra.   In soli pochi giorni, abbiamo registrato un fortissimo entusiasmo per la nuova iniziativa, soprattutto da parte di persone che non si erano recate a votare nelle ultime occasioni, e abbiamo pensato di canalizzare questo nuovo consenso con un circolo che riunisca quel vasto territorio che da Pavia arriva a Siziano. Abbiamo chiesto la presenza sul territorio di Giorgia Meloni e, nei prossimi giorni, incontreremo Guido Crosetto e Viviana Beccalossi per organizzare una manifestazione che ci permetta di estendere la nostra presenza in tutti i comuni della nostra zona. Con ‘Fratelli d’Italia – Centrodestra nazionale’ vogliamo ridare una “Patria” a tutti quei cittadini che si stavano rassegnando a vedere un Paese in mano al duo Bersani/Vendola o Monti/Montezemolo, o a tutti e quattro insieme, ricreando la speranza di un grande partito di massa che riesca a guidare tutta la coalizione del centrodestra al riscatto”.
