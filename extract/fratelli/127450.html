DL Fiscale, Bellucci: vittoria Fdi per piena inclusione persone con disabilità

“Esprimo soddisfazione per l’accoglimento del mio ordine del giorno al Decreto Fiscale in cui impegno il Governo a intervenire per innalzare il limite reddituale, ai fini del riconoscimento dell’assegno di assistenza di invalidità civile, da 4.900 a 8.000 euro. Impegno che va nella direzione di una maggiore equità sociale e promozione dell’inserimento lavorativo delle persone con disabilità; principi cardine di quell’uguaglianza sostanziale alla base della nostra Costituzione. Anche con questa vittoria Fratelli d’Italia si conferma attenta ai bisogni dei più fragili e schierata per la piena integrazione sociale e lavorativa delle persone con disabilità. Ora vigileremo affinché il Governo mantenga l’impegno assunto”.

Lo dichiara Maria Teresa Bellucci, deputato, capogruppo FDI in commissione affari sociali responsabile nazionale del dipartimento Terzo Settore.
