Fiat, Meloni: Renzi ha concetto sbagliato di &#8216;made in Italy&#8217;

DIFENDA PICCOLE E MEDIE IMPRESE. «Renzi dice che il Made in Italy che vuole supportare e difendere è quello della Fiat, ovvero quello rappresentato da un grande gruppo industriale che ha abbandonato l’Italia per non pagare le tasse dopo aver scaricato per anni sugli italiani le sue inefficienze e i suoi costi.

Penso che Renzi abbia un concetto sbagliato di Made in Italy perché il vero Made in Italy non trasferisce la sede fiscale in Gran Bretagna, non gode degli aiuti di Stato, non ha poteri forti alle spalle ma è costituito da quelle tantissime aziende che, nonostante uno Stato nemico di chi fa impresa e un fisco vessatorio, continuano a resistere e a combattere ogni giorno per produrre e dare lavoro nella nostra Nazione. Renzi dovrebbe piuttosto difendere quelle centinaia di migliaia di piccole e medie imprese che costituiscono il tessuto produttivo italiano e lo rendono grande nel mondo».
È quanto scrive su Facebook il presidente di Fratelli d’Italia-Alleanza Nazionale, Giorgia Meloni.
