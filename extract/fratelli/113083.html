Pd, Meloni: Spero recuperi pezzo identità per bene italiani

“Spero per loro che possano recuperare un pezzo della loro identità. Sarebbe un bene per tutti, innanzitutto per gli italiani, che vedrebbero un altro grande partito che si occupa di loro anzichè solo degli immigrati”. A dirlo, a Lecce, la leader di Fratelli d’Italia, Giorgia Meloni, rispondendo ai giornalisti che le chiedevano un giudizio sul Pd a guida Nicola Zingaretti. “Il Pd ha avuto un enorme problema di identità negli ultimi anni – aggiunge – abbiamo avuto una sinistra che ha dimenticato il popolo per schierarsi con la grande finanza speculativa, con le grandi concentrazioni economiche, che ha pensato al Sud del Mondo e non al Sud Italia, che ha abbandonato le sue battaglie, che è diventata qualcosa d’altro”.
