Covid, Meloni: Fdi chiede da sempre di concentrare sforzi per tutelare anziani e assistenza domiciliare

«Dati dell’Istituto Superiore di Sanità sui 100.000 morti per Covid che ha avuto l’Italia: il 95,6% ha più di 60 anni; 86,2% più di 70 anni; 61,9% più di 80 anni. Cosa fa il Governo davanti a questi dati? Chiude le palestre, le scuole di danza e le scuole. Fratelli d’Italia, invece, chiede da sempre di concentrare ogni sforzo per tutelare gli anziani anche con posti riservati sui mezzi pubblici, orari dedicati nei supermercati, alla posta e negli uffici pubblici, e con una assistenza domiciliare dedicata a chi la richiedesse. Le nostre proposte sono formalizzate da mesi, se il Governo le leggesse avremmo probabilmente meno morti e meno chiusure». 
Lo scrive su Facebook il presidente di Fratelli d’Italia Giorgia Meloni.

