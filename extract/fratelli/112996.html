Difesa, Cirielli: Interrogazione al ministro Trenta su futuro caserma Libroia

“Depositerò nei prossimi giorni un’interrogazione parlamentare al ministro della Difesa Elisabetta Trenta per conoscere il futuro della caserma Raffaele Libroia di Nocera Inferiore. Sarebbe un grave errore, oltre che una beffa per il territorio dell’Agro, se la caserma non fosse inserita in un piano di rilancio e valorizzazione”. E’ quanto annuncia in una nota Edmondo Cirielli, Questore della Camera dei Deputati e parlamentare di Fratelli d’Italia, rilanciando la richiesta del sindaco Manlio Torquato.
“Auspichiamo da parte del governo giallo-verde atti concreti per ridare dignità alla caserma Libroia, da sempre punto di riferimento per la sicurezza dell’intera provincia salernitana” – conclude Cirielli
