Giustizia, domani conferenza stampa Giorgia Meloni e Fdi

Domani, martedì 9 novembre, alle ore 11.30, in via della Scrofa 43 a Roma, il presidente di Fratelli d’Italia Giorgia Meloni terrà una conferenza stampa insieme al responsabile Giustizia di FdI, on. Andrea Delmastro Delle Vedove. Partecipano anche il capogruppo di FdI in commissione Giustizia della Camera, on. Carolina Varchi e il vicepresidente commissione Giustizia Senato, sen. Alberto Balboni.
L’accesso è consentito previo accredito e nel rispetto delle norme anti-Covid. Sui canali social di Giorgia Meloni e di Fratelli d’Italia sarà possibile seguire l’evento in diretta streaming.
