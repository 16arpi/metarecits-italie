Slot Machines, Taglialatela: Approvato nostro emendamento

Stop per 5 anni a concessione nuove slot e video lottery “Siamo particolarmente soddisfatti per l’approvazione di questo emendamento. Si tratta di una misura fondamentale per combattere la ludopatia, diventata ormai una piaga sociale con pesantissime ripercussioni sulle famiglie. Questo emendamento sospende l’apertura di nuove slot machines e video lottery per 5 anni. Siamo sicuri che possa essere un passo importante per risolvere questa ‘malattia endemica’ e per riaffermare il ruolo centrale dello Stato nei confronti delle concessionarie.
  
Su questo argomento abbiamo trovato la disponibilità e la sensibilità politica della relatrice Paola Binetti con la quale abbiamo condiviso questa proposta di legge in quanto abbinata a una pdl presentata dal capogruppo Giorgia Meloni”. È quanto dichiara il deputato di Fratelli d’Italia-Alleanza nazionale Marcello Taglialatela, firmatario dell’emendamento al testo unificato  ‘Disposizioni per la prevenzione, la cura e la riabilitazione della dipendenza da gioco d’azzardo patologico’ Ac 101.  
 testo emendamento approvato
Dopo l’articolo 4 inserire il seguente:
«Articolo 4-bis (Divieto di introdurre nuovi giochi con vincite in denaro e moratoria delle concessioni)
1. A decorrere dall’entrata in vigore della presente legge e per un periodo di cinque anni non è consentita l’attività di nuovi apparecchi di videolottery oslot machines a valere sulle concessioni già in essere.»
