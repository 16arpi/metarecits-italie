5 stelle, Rizzetto: Di Maio informato, si aggravano le sue posizioni

“Si apprende  che il cosiddetto mini direttorio ha informato  il 5 agosto, via mail, lo stesso Di Maio rispetto alle posizioni dell’assessore Muraro. Si aggravano quindi le posizioni del Vice Presidente della Camera e, come corretto, si abbassano le responsabilità, in ordine, dell’Assessora e del Sindaco. Il problema più grave resta: innanzi ad altri casi del genere compiuti da altri partiti, il M5S riuscirà ancora a contestare avvisi di garanzia ed iscrizioni anche per reati più gravi o evidentemente sarà depotenziato della sua principale arma di offesa, ovvero la denuncia delle malefatte?”. È quanto dichiara il deputato di Fratelli d’Italia-Alleanza nazionale –Terra Nostra Walter Rizzetto.
