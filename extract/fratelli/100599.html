Campidoglio, Mollicone: Dream team con rimpasto ex giunta atto illegittimo

“Se dovessero entrare a far parte della squadra che affiancherà il commissario capitolino gli ex assessori della giunta Marino, tra cui Esposito e Causi, sarebbe una buffonata colossale, oltre che un atto illegittimo.
Il commissariamento di Roma Capitale, infatti, ha valore  solo se la gestione viene affidata a tecnici in grado di garantire una governante rispondente alle istanze e alle esigenze dei cittadini e del territorio.
L’idea di un rimpasto con il solito valzer delle poltrone per mascherare l’immobilismo politico cui ci ha abituati il Pd indebolisce la credibilità davanti ai romani. Altro che dream team, a questo punto un cambio di passo non è più sufficiente, occorre una rottura con il passato”-
Così in una nota, Federico Mollicone, responsabile nazionale Comunicazione FdI-An, commentando l’intervento del premier Renzi ai microfoni di Rtl 102.5 questa mattina.
