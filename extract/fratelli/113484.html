Ddl Pillon, Montaruli: Parlamento valuti proposta Fratelli d&#8217;Italia

“L’affido condiviso e le conseguenze che derivano dalla separazione, sono temi delicati che vanno affrontati con equilibro e senza eccessi. Fratelli d’Italia ha già depositato alla Camera una seria proposta di legge con la quale intende accantonare l’idea dei minori con la valigia in mano, assicurare la fruibilità del tempo anche per i papà separati, impedire l’impoverimento dei papà separati e abolire il mantenimento alla moglie. Insomma, vogliamo introdurre strumenti più equi affinché la famiglia sopravviva alla separazione. Le proposte di FDI sono un ottimo punto di partenza per una riforma credibile e concreta, fatta di soluzioni e di non proclami irrealizzabili. Le forze di maggioranza e di opposizione valutino attentamente anche la nostra proposta”.
Lo dichiara Augusta Montaruli, deputato di Fratelli d’Italia e prima firmataria della proposta di legge di FDI sull’affido condiviso.
