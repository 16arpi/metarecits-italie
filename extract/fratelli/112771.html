Venezuela, Delmastro: Basta cerchiobottismo ai danni di popolo e comunità italiana

Maduro isolato internazionalmente, solo Italia è complice
“Oggi il dittatore Maduro ha negato l’ingresso in Venezuela ad una delegazione del PPE. Il regime è sempre più isolato internazionalmente. Solo l’Italia inseguendo le follie ideologiche dei grillini è complice. Cosa serve ancora per comprendere che bisogna immediatamente riconoscere Guaidó Presidente ad interim per indire libere elezioni e archiviare la sanguinaria e brutale dittatura di Maduro? L’Italia deve avere il coraggio di schierarsi per la libertà del popolo venezuelano immediatamente. Basta cerchiobottismo ai danni della libertà di un intero popolo e della nostra comunità di italiani in Venezuela”.
Lo dichiara Andrea Delmastro, deputato di Fratelli d’Italia e capogruppo FDI in commissione Esteri.
