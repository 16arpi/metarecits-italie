Affido minori, Meloni: Da inchiesta &#8216;angeli e demoni&#8217; scenari inquietanti, con FdI sarò a Bibbiano mercoledì

“Scenari sempre più inquietanti emergono a seguito dell’inchiesta “Angeli e Demoni” sugli affidi illeciti dei minori. Oggi apprendiamo un fatto a dir poco paradossale. Nel 2017 il Comune di Reggio Emilia ha collaborato all’organizzazione di un convegno sul tema degli abusi sui minori. Tra i promotori figura il Centro Studi ‘Hansel e Gretel’, la Onlus piemontese coinvolta nell’inchiesta. A patrocinare l’iniziativa è stata l’Unione dei Comuni della Val d’Enza, il cui servizio sociale integrato è sotto accusa. E i relatori? Diverse persone oggi nella lista dei 26 indagati dalla Procura reggiana. Assurdo. Mentre la sinistra tace, mercoledì 3 luglio Fratelli d’Italia sarà a Bibbiano in provincia di Reggio Emilia per accendere i riflettori su uno scandalo inaccettabile. I bambini non si toccano”.
Lo dichiara il presidente di Fratelli d’Italia, Giorgia Meloni.
