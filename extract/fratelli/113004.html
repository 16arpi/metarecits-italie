Legittima difesa, Varchi: Per noi difesa è sempre legittima

“Il centrodestra ha condotto una campagna elettorale sulla scorta di uno slogan coniato da Fratelli d’Italia, ossia che la difesa è sempre legittima. E sulla scorta di questo impegno assunto con gli elettori, il centrodestra sta coerentemente cercando di portare a casa una riforma molto importante. Noi però, avremmo voluto che venissero approvati quei nostri emendamenti che voi state bocciando e che avrebbero consentito, non solo di fare maggiore chiarezza sul ruolo della magistratura evitando l’approvazione di una norma che sia una sorta di elastico che un magistrato può tirare da un lato o dall’altro a suo piacimento, ma anche per dare un’interpretazione precisa, chiamiamola presunzione, di quando la proporzionalità deve considerarsi sempre esistente”.  
Così Carolina Varchi, deputato di Fratelli d’Italia e capogruppo FDI in commissione Giustizia intervenendo in aula sul dibattito sulla legittima difesa. 
