Migranti, Meloni: FdI non intende aiutare Renzi nell&#8217;invasione dell&#8217;Italia&#8230;

…ACCORDO CON FRANCIA E GERMANIA SCHIAFFO A GOVERNO PRIVO DI CREDIBILITÀ. «Fratelli d’Italia non intende aiutare Renzi nell’invasione dell’Italia. Noi saremmo disposti ad aiutare il Governo se la gestione dei flussi migratori fosse fatta in modo serio. E se, in modo serio, si decidesse di affrontare il problema dei profughi: blocco navale per impedire la partenza dei barconi; accordo con la Libia; apertura in Africa dei centri per capire chi ha diritto ad essere rifugiato e chi no; distribuzione equa dei rifugiati in tutti i 27 Paesi Ue. L’accordo Francia-Italia-Germania è solo l’ennesimo schiaffo in faccia ad un Governo privo di credibilità. Se Renzi vuole una mano vada in Europa a dire che, in assenza di un aiuto chiaro per una missione che vada in questo senso, smetteremo di regalare ogni anno miliardi e miliardi di euro alla UE».
Lo scrive su Facebook il presidente di Fratelli d’Italia, Giorgia Meloni.
