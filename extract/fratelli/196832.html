Ddl Sicurezza: da governo Meloni ennesima promessa mantenuta

“L’approvazione del Ddl Sicurezza rappresenta un’altra promessa mantenuta da parte del governo Meloni e risponde direttamente alle richieste degli italiani che chiedono maggiore sicurezza. Il potenziamento della sicurezza implica non solo una maggiore capillarità delle forze dell’ordine ma anche nuove assunzioni che permetteranno di rafforzare tutto il comparto. Il provvedimento, inoltre, pone l’accento sulla certezza della pena e sull’inasprimento delle sanzioni per chi aggredisce le donne e gli uomini in divisa. Particolare attenzione è rivolta anche alla tutela del personale sanitario che quotidianamente lavora negli ospedali e che sempre più spesso subisce violente aggressioni.
Dopo anni di lassismo, grazie al governo Meloni la sicurezza torna ad essere una priorità nell’agenda politica nazionale. Questo è solo l’inizio di un percorso su cui continueremo a lavorare con fermezza per garantire una maggiore protezione a tutti gli italiani”. Lo dichiara Tommaso Foti, capogruppo di Fratelli d’Italia alla Camera.
“Dalla norma anti occupazioni a quella anti borseggiatrici, Fratelli d Italia e’ al fianco di chi per troppo tempo e’ stato lasciato solo da una sinistra che non si è mai curata di questi fenomeni che nel frattempo dilagavano nelle nostre città. Riprova ne è che le città maggiormente colpite sono proprio quelle amministrate da loro.
D’altra parte, ancora in questi giorni, abbiamo assistito ad una opposizione che vota contro le misure a difesa delle forze dell’ordine- come la norma anti rivolta-, mentre ha riproposto il numero identificativo per agenti. Con orgoglio continuiamo su questa strada, consapevoli che aggiungiamo l’ennesimo tassello a quanto già fatto in termini di potenziamento dei corpi di polizia e di presenza sul territorio”, aggiunge Augusta Montaruli, relatrice del pacchetto sicurezza e vice capogruppo di Fratelli d’Italia alla Camera.
