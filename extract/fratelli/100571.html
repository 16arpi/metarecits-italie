Cittadinanza, Meloni: Sinistra vuole regalarla a tutti, da FdI no ad ogni automatismo

 
«La sinistra vuole regalare la cittadinanza italiana a tutti e svendere l’appartenenza ad una Nazione, ad una storia e ad una cultura. Fratelli d’Italia è contraria ad ogni automatismo, perché per noi l’Italia è di chi la ama. La cittadinanza va riconosciuta solo a chi abbia dimostrato di volerla, abbia completato la scuola dell’obbligo e sia pienamente integrato. Siamo disponibili a confrontarci sulla possibilità di modificare l’attuale legge solo a partire da questi elementi».
È quanto scrive su Facebook il presidente di Fratelli d’Italia, Giorgia Meloni.
