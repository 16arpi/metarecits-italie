Ucraina, Fitto: sanzioni unico strumento, ma occorre intervento UE per tutelare le nostre economie

“Oggi nel dibattito alla Camera sull’informativa del governo sulla situazione in Ucraina, Fratelli d’Italia, con l’intervento del capogruppo Lollobrigida, ha ancora una volta dimostrato serietà  e senso di responsabilità ribadendo al Presidente Draghi piena collaborazione, e proponendo soluzioni concrete per contrastare l’azione scellerata di Putin e del governo di Mosca”. Così il copresidente del gruppo Ecr- FdI al Parlamento europeo, Raffaele Fitto.“Le sanzioni  rappresentano oggi l’unico strumento possibile per  colpire il cuore del sistema del potere russo.Siamo consapevoli che tutto questo avrà un forte impatto su importanti settori produttivi come quello energetico, agroalimentare, turismo, moda, lusso e chimico farmaceutico solo per citarne alcuni. Per questo  come  delegazione di Fratelli d’Italia  al Parlamento Europeo chiederemo all’Ue di istituire rapidamente, sul modello di quello utilizzato per far fronte agli effetti della Brexit (5 miliardi ), di cui hanno beneficiato notevolmenti paesi come Francia, Irlanda, Germania e Olanda, un  fondo per introdurre meccanismi economici di compensazione e di riequilibrio basato sul valore delle produzioni e degli scambi commerciali dei singoli Stati Membri. Su questa proposta auspichiamo un forte impegno del governo e lavoreremo con tutti i colleghi italiani  per tutelare le nostre imprese e il nostro mondo produttivo.”
