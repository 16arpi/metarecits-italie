Green pass, Deidda: approvato Odg per eliminare green pass trasporti isole minori

“Da tempo, sono impegnato in Parlamento contro le discriminazioni del Green Pass chiedendone l’abolizione. Siamo riusciti a togliere il Super Green Pass per le Isole e oggi, il Governo, con il Sottosegretario Costa, ha approvato un mio ordine del giorno che prevede la rimozione del Green Pass, allo scadere dello stato d’emergenza, per chi viaggia verso le Isole minori, come La Maddalena e Carloforte, dove il tragitto di 15 minuti si percorre in auto per la maggior parte e/o all’aperto. Un piccolo risultato per cui insisteremo fino a quando non sarà concreta la rimozione e continueremo a batterci non solo per i viaggi da e verso le Isole ma anche per gli altri luoghi dove è richiesto e per i lavoratori”, lo dichiara Salvatore Deidda, Deputato di FdI e  primo firmatario dell’ordine del giorno sottoscritto dalle colleghe Varchi e Bucalo.
