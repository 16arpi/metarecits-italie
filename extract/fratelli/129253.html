Covid, Albano: Decreto riaperture impone ancora uso mascherina per i bambini sopra i sei anni

Presentata interrogazione parlamentare
“Il Decreto Riaperture prevede che i ragazzi sopra i sei anni utilizzino la mascherina fino alla fine dell’anno scolastico. Stando così le cose, nella scuola materna, si viene a generare una diseguaglianza tra i bambini che hanno già compiuto sei anni, obbligati ad indossare i dispositivi di protezione, ed i loro compagni che ancora non hanno compiuto quell’età, esonerati dall’imposizione. Questa norma del decreto appare discriminatoria e illogica, ben lontana dal proposito del governo di normalizzare la situazione pandemica e ridurre le restrizioni. Per questo, Fratelli d’Italia ha depositato un’interrogazione parlamentare, a mia prima firma, per domandare al governo quali azioni intenda intraprendere per rivalutare la norma e per sapere se sia possibile prevedere l’utilizzo delle mascherine quantomeno a partire dal primo anno della scuola primaria”.
Così in una nota Lucia Albano, deputato di Fratelli d’Italia.
