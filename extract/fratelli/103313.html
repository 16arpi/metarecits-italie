Sicurezza, Cirielli: Bene Pinotti su ruolo militari

“Accogliamo con soddisfazione le dichiarazioni del ministro della Difesa, Roberta Pinotti, nel suo intervento alla cerimonia di inaugurazione dell’anno accademico del Centro alti studi per la Difesa. La presenza dei militari impegnati nell’operazione “Strade Sicure” è molto importante per i nostri territori e i nostri cittadini e certo non sopperisce all’operato delle Forze dell’ordine. Siamo contenti che riconosca che l’idea dell’ex ministro La Russa dei militari in strada sia stata ottima. I nostri militari rappresentano un patrimonio fondamentale per le nostre comunità. Il loro impiego in tante realtà cittadine italiane ha dato risultati straordinari”. È quanto dichiara Edmondo Cirielli, deputato di Fratelli d’Italia-Alleanza Nazionale.
