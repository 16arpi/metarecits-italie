Torino.FdI dedica giornata alla famiglia e ai diritti civili

Una giornata dedicata alla famiglia e ai diritti civili quella promossa oggi a Torino da Fratelli di Italia. Ad accompagnare la manifestazione momenti di intrattenimento dedicati ai bambini e intermezzi musicali. “Per le giovani coppie i figli non devono essere un bene di lusso. Dobbiamo garantire a tutti gli italiani, il diritto alla famiglia che significa anche, con il quoziente familiare, dare la possibilità di assistenza all’interno del nucleo familiare di anziani e persone disabili”, ha esordito il deputato Agostino Ghiglia, candidato di Fratelli d’Italia in Piemonte.
  
Tra gli interventi anche quello di un precario 28enne che ha ricordato le difficoltà per un giovane a costruirsi una famiglia. “La crescita esponenziale del precariato degli under 35 e’ passata dal 20% del 2004 al 42% del 2012. Tra gli under 24 un giovane su due e’ precario. In Italia i precari sono 3,5 milioni pari a 16% degli occupati totali e percepiscono, a parita’ mansione, dal 25 al 33% in meno di retribuzione”, ha sottolineato il giovane “La vera sfida non e’ minare il significato della famiglia, ma anzi riconoscere a tutti, in particolare ai giovani, il diritto di crearsene una”, ha osservato invece Maurizio Marrone, consigliere comunale a Torino e candidato alla Camera mentre Paola Ambrogio, consigliera comunale e candidata alla Camera ha sottolineato come “Fratelli d’Italia si batte per sostenere le fasce meno abbienti e i nuclei familiari numerosi particolarmente colpiti dalla crisi. “Il diritto privato garantisce che le coppie non unite dal matrimonio non siano discriminate nella società .
Detto questo – ha concluso Augusta Montaruli, consigliere regionale, candidata alla Camera – esiste una e una sola famiglia, quella fondata sull’unione di un uomo e una donna”.
