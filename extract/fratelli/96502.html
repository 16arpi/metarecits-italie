Municipalizzate, Ghera: Marino scongiuri chiusura una volta per tutte


“In merito alle notizie apparse oggi su importanti organi di stampa riguardo la possibile chiusura di Zetema, Risorse per Roma ed Aequa Roma, con la conseguente perdita del posto di lavoro per migliaia di dipendenti, sento il dovere di chiedere al sindaco Marino e alla sua Giunta di scongiurare una volta per tutte questa inaccettabile eventualità. Come Fratelli d’Italia ribadiamo la nostra proposta di fissare un tetto agli stipendi dei manager delle società partecipate e di risparmiare sui costi limitando gli acquisti anziché mettere le mani nelle tasche dei dipendenti comunali o peggio licenziare i dipendenti delle municipalizzate.
  
È assurdo che chi guadagna centinaia di migliaia di euro all’anno possa pensare di tagliare posti di lavoro a chi percepisce mille euro al mese. Esprimo perciò piena solidarietà a tutti i dipendenti di Roma Capitale e, in questo caso particolarmente, di Zetema, Risorse per Roma ed Aequa Roma”.
È quanto dichiara in una nota il capogruppo in Campidoglio di Fratelli d’Italia, Fabrizio Ghera.
Roma, 19 febbraio 2014 

