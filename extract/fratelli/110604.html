Dl milleproroghe, Bucalo: Bene approvazione nostro odg su edilizia scolastica

“L’approvazione da parte del governo dell’odg di Fratelli d’Italia a firma mia e del nostro capogruppo in commissione Cultura Federico Mollicone relativo alla messa in sicurezza dell’edilizia scolastica è senz’altro una buona notizia. Come FDI non possiamo che essere soddisfatti per l’importante risultato ottenuto. È un primo importantissimo passo verso un più sicuro patrimonio scolastico. Da nord a sud, l’Italia merita di essere all’avanguardia anche in questo settore, ma soprattutto ne va della vita dei nostri figli”.
Lo dichiara la deputata di Fratelli d’Italia Carmela Ella Bucalo.
