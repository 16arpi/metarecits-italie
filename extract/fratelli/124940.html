DL Semplificazioni, Silvestroni: è solo un bluff

“Semplificare soltanto le infrastrutture contemplate dal PNRR per fare felice l’Unione Europea non è la strada giusta.
Questo decreto rischia di dividere la Nazione in due parti: una che corre veloce, un’altra lasciata indietro.
Tutte le infrastrutture viarie hanno bisogno di un rinnovamento integrale, che siano su gomma, su ferro o marittime.
Il sistema degli appalti pubblici deve garantire trasparenza, meritocrazia e sicurezza.
Dove non c’è chiarezza, si annida il malaffare: per questo il DL semplificazioni deve essere strutturale per aiutare a rilanciare le imprese e l’economia.”

Lo dichiara il deputato di Fratelli d’Italia Marco Silvestroni, capogruppo FDI alla Commissione Trasporti a Montecitorio.
