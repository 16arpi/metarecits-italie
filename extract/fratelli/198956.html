Torino: inaccettabile rogo foto Meloni dopo festa Ramadan

“Il rogo delle foto del Presidente del Consiglio, Giorgia Meloni, e della Presidente della Commissione europea, Ursula von der Leyen, avvenuto a Torino al corteo ProPal è l’ennesimo inaccettabile episodio di odio e intolleranza nei confronti di istituzioni e valori democratici. Il dissenso è sempre legittimo, ma non deve mai degenerare in atti di intimidazioni e violenza. A Giorgia Meloni e a Ursula von der Leyen la mia affettuosa vicinanza”. Lo scrive sui social il presidente del Senato, Ignazio La Russa.
“La fine della festa del Ramadan a Torino e’ coincisa con una manifestazione nella quale e’ stato dato fuoco ad una effigie della premier Giorgia Meloni. Quanto accaduto e’ di una gravita’ inaudita e mi aspetto che questa ennesima evocazione della violenza nei confronti della nostra presidente del Consiglio sia condannata innanzitutto dagli organizzatori dell’evento, e da tutte le forze politiche, evitando di nascondersi dietro ambiguita’ e distinguo di sorta. Questo episodio ricorda quanto sia importante ricondurre l’immigrazione alle regole compatibili con una vera integrazione. Su questo Fratelli d’Italia continuera’ ad andare avanti, battendosi affinche’ chi entra nella nostra Nazione sia rispettoso delle sue istituzioni e delle norme alla base della convivenza civile”, afferma il presidente di Fratelli d’Italia in Senato, Lucio Malan
