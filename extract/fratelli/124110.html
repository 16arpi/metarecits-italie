Grillo, Rauti: uno show disgustoso che offende donne vittime di violenza

“Grillo mi fa schifo! Qui la politica non c’entra. Fa schifo come persona e come uomo. Mentre con la bava alla bocca urla ed invoca la presunzione di innocenza e maledice i processi mediatici, ed insulta volgarmente la presunta vittima di violenza sessuale, mettendola alla gogna. E inoltre sfrutta la sua popolarità e quella delle sue piattaforme per fare ‘garantismo parentale’.  Uno show disgustoso e violento che provoca rabbia ma, per reazione, scatena anche un sentimento ancora più profondo di solidarietà nei confronti di tutte le donne vittime di violenza. Per quelle inghiottite dal silenzio e schiacciate dal dolore, per coloro che hanno trovato il coraggio di denunciare, ma anche per quelle che non sono riuscite a farlo”.
Lo dichiara la senatrice di Fratelli d’Italia, Isabella Rauti, responsabile nazionale del Dipartimento Pari Opportunità, Famiglia e Valori non negoziabili.

