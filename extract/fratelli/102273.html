Comunali, Meloni: Stazione Termini non può essere ritrovo mondiale dei molestatori

«La stazione Termini non può essere il ritrovo mondiale dei molestatori: rom che chiedono il pizzo per consentirti l’acquisto del biglietto, mendicanti, lavavetri, borseggiatori. Una stazione degna di una capitale europea non può essere ridotta così. Da Sindaco recupererò e valorizzerò la stazione Termini e chiederò al prefetto e al questore massima attenzione per questa importante porta della città». Lo afferma il presidente di Fratelli d’Italia e candidato sindaco a Roma, Giorgia Meloni, in un video pubblicato sulla sua pagina facebook dopo una visita alla stazione Termini.
