Roma, blitz Meloni a Eur Magliana: Tornelli non scavalcabili per combattere evasione

«Quelli che vedete alle mie spalle sono i tornelli che si trovano nelle metropolitane di Roma e che sono utilizzati per uscire. Ciò non toglie che vengano utilizzati da molti per non pagare il biglietto e scavalcare il tornello. L’evasione stimata di questi “saltatori di tornelli” si aggira intorno ai 50 milioni di euro l’anno. È una cosa inaccettabile se si considera il dissesto in cui versa la municipalizzata del nostro trasporto pubblico. La nostra proposta è quella di combattere seriamente l’evasione tariffaria, mettendo dei tornelli non scavalcabili sia all’entrata che all’uscita delle metropolitane. Perché i romani onesti e che pagano il biglietto non devono più essere messi nella condizione di vedere continuamente accanto a loro persone che si considerano più furbe e non pagano il biglietto. Questa è Roma e qui le regole si rispettano».
Lo ha detto in un video pubblicato su Facebook il presidente di Fratelli d’Italia e candidato sindaco di Roma, Giorgia Meloni, che ha fatto un blitz all’ingresso della fermata Eur-Magliana della metro B.
https://www.facebook.com/giorgiameloni.paginaufficiale/videos/10154155925492645/
