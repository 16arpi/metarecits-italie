L. elettorale, Rampelli: Parliamo di una proposta extraparlamentare&#8230; pensioni d&#8217;oro slitta al 5 febbraio

“L’avvio esame in aula della proposta di legge Meloni sulle pensioni d’oro è slittato al 5 febbraio. Verrà istituito un comitato ristretto che cercherà di fare la sintesi sulle proposte esistenti. Per quanto riguarda la legge elettorale l’esame in aula è stato rinviato di qualche giorno rispetto al 27 per motivi anche tecnici. Su questo la posizione di Fratelli d’Italia è stata chiara: a tutt’oggi stiamo parlando di una proposta extraparlamentare, di cui non vi è traccia in commissione Affari Costituzionali. Nel momento in cui verrà formalizzata, allora si potrà avviare il dibattito e il confronto nelle sedi competenti”.
  
 
È quanto ha dichiarato il vice-capogruppo di Fratelli d’Italia Fabio Rampelli al termine della riunione dei presidenti dei gruppi parlamentari della Camera dei deputati.
Roma, 21 gennaio 2014
