Attentati Sardegna, Deidda-Lai: Solidarietà al corpo forestale e alla comunità di Seui. Urge la riapertura della caserma dei Carabinieri

“Massima solidarietà a tutto il Corpo forestale della Sardegna, agli agenti della Caserma di Seui e a tutta la comunità cittadina, la quale non merita di rivivere tali situazioni di paura a causa di un vile attentato”, dichiarano Salvatore Deidda, capogruppo di FdI in Commissione Difesa alla Camera e Manuela Lai, Consigliera comunale di FdI a Seui; 

“Sottolineiamo, inoltre, la necessità di riaprire la Caserma dei Carabinieri. Lo chiede l’Amministrazione e anche noi – in Parlamento – supportiamo questa richiesta più che legittima. Siamo, infatti, in attesa della risposta del Ministero della Difesa e purtroppo questo attentato dimostra che nessun territorio può rinunciare ad un presidio della Sicurezza come la Caserma dell’Arma”, concludono i due esponenti, rinnovando l’appello al Ministero dell’Interno, a quello della Difesa e all’Arma dei Carabinieri.
