Mollicone: bene piazza ma Roma Capitale superi deroga e decida in autonomia

Siamo assolutamente d’accordo ad intitolare un’area antistante l’ingresso del Vicariato a Giovanni Paolo II, un Papa così affezionato ai romani e a Roma, il cui ricordo è ancora vivo, capace di unire e di comunicare la fede cristiana e i valori sociali in tutti noi. L’intitolazione di un’area vicino a San Giovanni in Laterano è un doveroso e giusto riconoscimento.
  
In merito alla deroga riteniamo che Roma Capitale, in virtù dei suoi poteri, debba poter decidere in autonomia senza coinvolgere la prefettura e altri uffici al fine di evitare lungaggini burocratiche ed inutili adempimenti. Pertanto, auspichiamo che già nel prossimo decreto venga inserita la necessaria modifica.
 
È quanto dichiara, in una nota, il capogruppo in Campidoglio di ‘Fratelli d’Italia – Centrodestra nazionale’, Federico Mollicone. Roma, 23 gennaio 2013
