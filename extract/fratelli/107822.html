Stefano Balleari &#8211; Antonio Opicelli: Una giornata con le eccellenze liguri mentre Pinotti ed Orlando si dimenticano del territorio

“Quest’oggi Fratelli d’Italia vuole dedicare la sua campagna elettorale esclusivamente alla  tutela ed alla valorizzazione del made in Italy. Un argomento sentitissimo da tutti noi ma anche dal nostro territorio, ricco di realtà di pregio e storia da valorizzare in tutto il mondo. Non siamo qui al Consorzio Panificatori di Recco solo per celebrare la genuina bontà della focaccia di Recco fatta con il nostro formaggio, quello prodotto dalla sapienza di chi si fa portatore di una tradizione e di una cultura culinaria che è valsa il marchio IGP di questo prodotto. Cogliamo l’occasione per lanciare una stoccata a  Roberta Pinotti e Andrea Orlando due ministri liguri che dall’alto del loro ruolo all’interno dell’esecutivo si sono dimenticati del loro territorio. La Liguria è ricchissima di elementi da valorizzare, il saper fare tipico del nostro Paese, necessita degli strumenti necessari alla sua promozione fuori dai nostri confini, è a questo che noi puntiamo. ”
Questo è quanto dichiarano Stefano Balleari vicesindaco di Genova candidato alla Camera e Antonio Opicelli candidato al Senato per Fratelli d’Italia.
