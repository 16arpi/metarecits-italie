Province, Silvestroni: Il Governo rispetti gli impegni e ripristini il voto diretto

“Il governo rispetti gli impegni presi alla camera con l’approvazione del mio ordine del giorno e rispetti i cittadini di tutte le province d’italia. Oggi si sta compiendo l’ennesimo scempio antidemocratico, fuori dai seggi sono rimasti milioni di cittadini che domani si ritroveranno un presidente provinciale che non hanno votato e non risponderà a loro ma a qualche consigliere comunale. È ora di finirla e tornare al buonsenso, ritornare ad essere un  paese civile dove la sovranità appartiene al popolo. Non ce lo chiede l’Europa ma l’art. 1 della costituzione Italiana. Anche questo vuol dire essere sovranisti” lo ha dichiarato il deputato e consigliere della città metropolitana di Fratelli d’Italia, Marco Silvestroni.
