Immigrati, Meloni: Per comune di Milano vengono prima degli italiani in difficoltà

«Dopo la marcia per l’accoglienza degli immigrati, la sinistra che governa il Comune di Milano patrocina con entusiasmo l’iniziativa “Open homes rifugiati” promossa da Airbnb, la multinazionale Usa della ricettività extra-alberghiera, insieme ad altre due associazioni: attraverso un portale web i privati potranno mettere a disposizione gratuitamente i loro appartamenti per rifugiati e richiedenti asilo. Mi chiedo e vi chiedo: ma perché questa meritevole iniziativa di solidarietà non è rivolta anche ai tantissimi italiani in difficoltà? Perché rifugiati e richiedenti asilo vengono prima dei senzatetto, degli sfrattati, dei terremotati, delle ragazze madri e dei padri separati italiani? Siamo alle solite: la sinistra e il grande capitale preferiscono aiutare tutti, tranne gli italiani».
Lo scrive su Facebook il presidente di Fratelli d’Italia, Giorgia Meloni.
