Giustizia, Varchi: Su graduatorie bene annuncio Ministro Bonafede. Guardasigilli avvii subito iter

“Non possiamo che accogliere positivamente l’annuncio del ministro della Giustizia Bonafede di assumere nuovi assistenti giudiziari proseguendo con lo scorrimento della graduatoria degli idonei al concorso già concluso. In questa maniera, potrà essere immediatamente assicurato il personale agli uffici giudiziari ancora in forte sofferenza per il vuoto di organico, contribuendo, in questo senso, a fornire risposte alle richieste di giustizia dei cittadini. È la direzione che Fratelli d’Italia ha indicato anche con l’interrogazione che ho depositato: è necessario completare l’assunzione di tutti i 4915 risultati idonei al concorso di assistenti giudiziari indetto nel novembre 2016. Auspichiamo che il Guardasigilli tenga fede alla parola data e avvii nel più breve tempo possibile l’iter per le nuove assunzioni”.
Lo ha dichiarato Maria Carolina Varchi, deputato e capogruppo di Fratelli d’Italia in Commissione Giustizia alla Camera.
