Elezioni, Cirielli: Voto in Campania certifica fine dell&#8217;era De Luca. Ora dimissioni

“Le elezioni politiche in Campania certificano la  rivolta del popolo contro il governatore della Campania Vincenzo De Luca: il Pd, dopo tre anni di governo della Regione, con il 13,1 % regionale e il 15, 7 % a Salerno e provincia, tocca il minimo storico. Una bocciatura senza appello”: è quanto afferma in una nota Edmondo Cirielli, deputato di Fratelli di Italia e presidente della direzione nazionale del partito.
“Dopo aver sfasciato la sanità campana, dopo aver messo in ginocchio il sistema locale di trasporti e aver mentito sulla rimozione delle ecoballe, a De Luca e alla sua corte non resta che l’unica strada delle dimissioni per liberare la Campania dal suo malgoverno” conclude Cirielli.
