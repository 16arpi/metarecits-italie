Ricostruzione, Trancassini: Moratoria sui servizi per 10 anni, richiesto incontro con il comm. De Micheli


“Non si può parlare di emergenza a 18 mesi dal terremoto. Chiedo un confronto con il commissario Paola De Micheli: vorrei che per il territorio dei Comuni distrutti dal terremoto ci fosse una moratoria di 10 anni per i coefficienti legati ai servizi. Per evitare infatti l’abbandono dei nostri paesi, dobbiamo garantire i servizi essenziali, la presenza dei Carabinieri, i servizi Postali, le scuole. A legge vigente, invece questi servizi rischiano di scomparire dal nostro territorio, innescando una spirale negativa di spopolamento, già in fase avanzata. Il governo va in direzione completamente opposta: l’accordo firmato oggi, celebrato dal commissario, le affermazioni del presidente dell’Authority anti-Corruzione dimostrano che il peso della burocrazia rimanderà di almeno 10 anni la totale e completa ricostruzione. Nessuno può aspettare tanto: non i cittadini, non le attività produttive, non il tessuto sociale di una comunità distrutta e smembrata in città satelliti.”. E’ quanto dichiara Paolo Trancassini, sindaco di Leonessa e candidato alla Camera per Fratelli d’Italia.
