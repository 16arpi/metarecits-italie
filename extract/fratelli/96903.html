Made in, Scurria-Fidanza: Bene approvazione pacchetto sicurezza dei prodotti

Il Parlamento europeo ha votato a favore del pacchetto “sicurezza dei prodotti e vigilanza del mercato”. La nostra battaglia, vinta oggi, assicura  che su tutti i prodotti venga indicata l´origine di provenienza.
  
L´eccellenza sarà dunque tutelata e facilmente riconoscibile dai consumatori.   Le nuove regole, tra cui la tracciabilità elettronica e maggiore sicurezza nel commercio nell´Unione europea, danno un forte segnale di contrasto al mercato nero della contraffazione.  Abbiamo lottato per tutelare gli interessi di piccole e medie imprese e preservare il Made in Italy da una concorrenza spesso sleale”.
È quanto dichiarano in una nota congiunta gli eurodeputati di FdI-An Marco Scurria e Carlo Fidanza.
Roma, 16 aprile 2014
