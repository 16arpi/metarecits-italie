Flat tax, Osnato: Impossibile stando al Governo con M5s

Ricette salvini già presentate da FDI e respinte da maggioranza 
“Le reazioni di Di Maio dei giorni scorsi e soprattutto quella di Conte di oggi dimostrano che le ricette di Salvini, peraltro già ampiamente presentate da Fratelli d’Italia nei mesi scorsi e respinte dalla maggioranza, non si possano portare a termine stando al governo con i 5Stelle. Come da sempre sostiene Giorgia Meloni, è tempo che l’Italia venga governata da coloro che rappresentano il sentimento ed il consenso degli italiani e che, a cominciare dalla flat tax, vogliono fare politiche serie anche dal punto di vista fiscale. Si vada presto alle urne cosicché un governo veramente patriottico con Fratelli d’Italia e Lega possa fare subito le riforme auspicate dagli italiani”.
Lo dichiara Marco Osnato, capogruppo di Fratelli d’Italia in commissione Finanze della Camera dei Deputati.
