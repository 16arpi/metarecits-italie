Sea Handling, Fidanza: Lavoratori rischiano di pagare prezzo altissimo

  “Lo sciopero dei lavoratori di Sea Handling richiama l’attenzione su una vicenda molto grave che ancora non ha trovato soluzione.  Il gioco delle parti tra il Commissario Joaquin Almunia e i suoi funzionari e in generale la sordità della Commissione Europea, lo scarso coinvolgimento del governo italiano, la non chiarezza sugli obiettivi tra Sea, Comune e F2I, rischiano di far pagare ai lavoratori un prezzo altissimo e di bloccare l’operatività di Linate e Malpensa. Mi auguro che nei prossimi giorni, con l’avvicinarsi del pronunciamento del Tribunale europeo sulla richiesta di sospensiva e della scadenza del 31 maggio per il bilancio Sea, ci possano essere passi avanti significativi”.
È quanto dichiara Carlo Fidanza, eurodeputato di Fratelli d’Italia e membro della Commissione Trasporti del Parlamento Europeo.
Bruxelles, 14 maggio 2013
