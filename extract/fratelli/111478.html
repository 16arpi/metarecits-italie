Fiumicino, Silvestroni: Ufficializzato nuovo circolo

“Ho ufficializzato stamattina la costituzione a Fiumicino del nuovo circolo territoriale di Fratelli d’Italia il cui portavoce sarà Alessio Territo. Auguro buon lavoro al circolo neo costituito sul comune di Fiumicino “Fratelli d’Italia di Fiumicino per Giorgia Meloni”, al portavoce Alessio Territo e agli amici Carlo e Vincenzo Russo. Conoscendo lo spessore umano del gruppo che ha aderito al nostro partito, sono certo che saprà rappresentare al meglio quella spinta propulsiva di cui il nostro partito ha bisogno a Fiumicino oltre che un esempio di buona politica in un territorio così importante e strategico come quello del litorale nord. Ringrazio inoltre Veronica Felici, dirigente provinciale di Fratelli d’Italia, per il suo costante e fondamentale impegno sul comune di Fiumicino” lo ha dichiarato in una nota il deputato e presidente provinciale di Roma di Fratelli d’Italia, Marco Silvestroni.
“Il partito di Giorgia Meloni convince sempre di più a Fiumicino. Un percorso che abbiamo avviato la scorsa primavera con la costituzione del gruppo consiliare e che prosegue ora con il circolo appena costituito. Sono certo che il nuovo gruppo saprà dare un valido contributo anche all’attività consiliare oltre che a quella territoriale rendendo così la nostra azione di ferma opposizione alla pessima politica di Montino ancora più incisiva” ha dichiarato inoltre il capogruppo in consiglio comunale Alessio Coronas associandosi agli auguri di buon lavoro di Silvestroni.
