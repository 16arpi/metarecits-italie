Vaccino, Meloni: Conte dice che rispetterà priorità ma non ha detto nulla su De Luca. Perchè è stato vaccinato prima di altre &#8220;priorità&#8221;?

«Oggi nella conferenza stampa di fine anno Conte ha detto che farebbe subito il vaccino anti-Covid, ma che preferisce rispettare le priorità e lo farà dopo operatori sanitari, residenti Rsa, ultra 80enni, persone tra 70 e 80 anni, i malati cronici. È giusto perché tutti, a partire da chi rappresenta le Istituzioni, deve aspettare il proprio turno nella campagna di profilassi e fugare ogni dubbio di avere corsie preferenziali e privilegi. La domanda che poniamo ancora una volta, e che in quasi tre ore di conferenza stampa avrebbe meritato una risposta, è sempre la stessa: perché il Presidente della Regione Campania De Luca è stato vaccinato subito e prima delle altre “priorità” ribadite oggi dal Presidente del Consiglio? Fratelli d’Italia pretende una risposta perché gli italiani meritano chiarezza».
Lo dichiara il presidente di Fratelli d’Italia, Giorgia Meloni.
