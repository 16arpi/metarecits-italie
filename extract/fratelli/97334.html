Immigrati, blitz di FdI-An di fronte via di Villa Madama&#8230;

…MELONI: EGOISMO RENDE ISTITUZIONI UE COMPLICI SCAFISTI. Blitz di Fratelli d’Italia-Alleanza nazionale nei pressi di Villa Madama in occasione primo appuntamento del semestre di presidenza italiana del Consiglio dell’Unione europea.
  
 Militanti e simpatizzanti del movimento hanno esposto lo striscione: “Malmstrom taci! Europa complice degli scafisti”. A fare da cornice un pallone ad elio di tre metri per tre che sosteneva un altro striscione di 1,5mt per 6mt con su scritto: No “mare mostrum” Europa assassina.
«Fratelli d’Italia-Alleanza Nazionale manifesta per denunciare l’egoismo di un’Europa cieca che rende le Istituzioni europee complici degli scafisti. Il problema dell’immigrazione non è un problema italiano: è un problema europeo e come tale va affrontato. Ma l’Ue ha lasciato l’Italia sola. E oltretutto mentre noi spendiamo milioni di euro per accogliere gli immigrati e i richiedenti asilo dobbiamo anche sentire che il commissario Malmstrom sta valutando la possibilità di aprire una procedura di infrazione contro la nostra Nazione perchè per i richiedenti asilo non farebbe abbastanza. Ecco, è il momento di dire basta. E questo significa anche basta “Mare Nostrum” ch è una operazione totalmente fallimentare. E lo voglio dire al Presidente della Repubblica Napolitano, perché anche noi conosciamo il valore del lavoro dei nostri militari ma “Mare Nostrum” può diventare una iniziativa utile solamente le navi della nostra Marina si spostassero dal largo dell’Italia, per accogliere i barconi degli scafisti di fronte alle coste libiche e rispedirli indietro quando partono». 
Lo ha detto il presidente di Fratelli d’Italia-Alleanza nazionale, Giorgia Meloni, nel corso dell’iniziativa.
Roma, 4 luglio 2014
Questi i link dell’iniziativa.
https://www.youtube.com/watch?v=dNH9aboUKEI
https://www.youtube.com/watch?v=h19v5XVF60g&feature=youtu.be
