Femminicidio, Benedettelli: Alfano confonde le acque

«Bene rimettere mano alla legge sullo stalking e porre l’accento sulla sicurezza urbana. Ma le parole del ministro Alfano risultano in questo momento a dir poco stonate. Come può da un lato affermare che “dobbiamo rendere le nostre città più sicure e combattere tutti quegli atti nei confronti dei cittadini che non consentono loro di vivere liberi dalla paura” e poi non contrastare, insieme al suo partito, quel mostruoso provvedimento ‘svuota carceri’ all’esame del Parlamento che rimetterà in libertà migliaia di delinquenti, anche recidivi? Le affermazioni del ministro dell’Interno non arriveranno per confondere le acque? Come dire, da una parte il bastone e dall’altra la carota».
È quanto dichiara Barbara Benedettelli, responsabile nazionale dell’Area Tutela Vittime della Violenza di Fratelli d’Italia.
Roma, 3 luglio 2013
