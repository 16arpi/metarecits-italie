Capitan Ultimo, Rampelli: Bene restituzione scorta. Sentenza sana decisione sbagliata del Governo

“Lo abbiamo denunciato fin dall’inizio: era una vergogna lasciare Sergio De Caprio senza scorta. La sentenza del Tar del Lazio restituisce oggi onore e dignità al Capitano Ultimo e soprattutto sana la decisione sbagliata presa dal Governo italiano, che la revocò senza fondati motivi. Al Capitano Ultimo, principale artefice della cattura del boss mafioso Totò Riina, e a tutti gli uomini in divisa che si sacrificano ogni giorno per combattere il crimine va ancora una volta il nostro ringraziamento”.
 
E’ quanto dichiara in una nota Fabio Rampelli, vicepresidente della Camera e deputato di Fdi.
