Francia, Meloni: Condanna a morte per Vincent Lambert pagina buia nostra storia. Continueremo a combattere battaglia contro deriva eutanasica

“Dopo la sospensione dell’idratazione e della nutrizione, l’agonia di Vincent Lambert è iniziata e la sua morte è ormai ineluttabile. Nel silenzio generale della politica e dei mezzi di comunicazione, quella stessa Francia che pretende di impartire al mondo lezioni di umanità e rispetto dei diritti decide di condannare a morte un disabile contro la volontà dei suoi genitori. Siamo davanti ad una pagina buia della nostra storia recente. Sono vicina a Pierre, Viviane, David e Anne, che hanno lottato senza risparmiarsi mai per dare una speranza a Vincent. Sono degli eroi, in una Europa che ha perso il lume della ragione e sta distruggendo la sua stessa identità, che si fonda sulla difesa della vita e del più debole. Sono un esempio da seguire nella battaglia che non ci stancheremo di condurre contro la deriva eutanasica e la cultura dello ‘scarto’”. 
Lo scrive su Facebook il presidente di Fratelli d’Italia, Giorgia Meloni.
