Balneari, Albano: Sostegno alla categoria oggi in piazza

“Questa mattina, a Roma, assieme al Presidente Lollobrigida e al collega Zucconi, ho rappresentato Fratelli d’Italia alla manifestazione  organizzata dagli imprenditori balneari per protestare contro l’applicazione della direttiva Bolkestein.
Il governo Draghi, a quanto sembra, è intenzionato a cancellare una peculiarità tutta italiana per obbedire ai diktat dell’Unione Europea.
Daremo battaglia in Commissione al Senato e in Aula per opporci all’applicazione della Bolkestein: le imprese balneari, con i loro servizi e i loro prodotti, sono il motore della nostra costa e rappresentano un bene da proteggere.
Fratelli d’Italia è da sempre contrario all’applicazione della direttiva europea e continuerà ad esserlo: lotteremo per difendere quello che per noi è un diritto e non un privilegio”. Così in una nota Lucia Albano, deputato marchigiano di Fratelli d’Italia e componente della Commissione Finanze.
