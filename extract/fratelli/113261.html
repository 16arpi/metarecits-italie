Sassari-Olbia Carabinieri salvano donna ridotta in schiavitù. Deidda: Fenomeno non isolato e denunciato da tempo. Più controlli e criminali nelle galere dei loro paesi.

“Un grazie all’operato dei Carabinieri del Comando Provinciale dei Carabinieri di Sassari che hanno salvato una donna nigeriana costretta da una coppia di connazionali a prostituirsi e a vivere in condizioni di estremo degrado” commenta il capogruppo in commissione Difesa della Camera dei Deputati Salvatore Deidda
” Da inizio legislatura denuncio che tramite l’incontrollato flusso di immigrati si nasconda un traffico criminale di esseri umani, avvalorato da una testimonianza di una operatrice dello sportello anti tratta della Curia ma inizialmente le nostre denunce sono state bollate come non veritiere dai soliti esponenti della sinistra e del buonismo pro immigrazione” continua Deidda ” ma il prezioso operato dei Carabinieri e delle altre Forze di Polizia sta facendo emergere una verità vergognosa. A Sassari, come ad Eboli, nella stessa giornata di oggi, i fatti dimostrano tristemente che il fenomeno migratorio è stato utilizzato per creare in Italia un mercato di esseri umani dedicato alla prostituzione, alla droga e alla criminalità. Occorre ora dare più strumenti e risorse alle Forze dell’Ordine e fare scontare la pena nei paesi di origine dei criminali. Le nostre prigioni sono troppo comode per certi elementi e i criminali non devono avere la possibilità di stare un giorno di più nel nostro territorio, a spese di tutti i cittadini. Occorrono più controlli perché, purtroppo, il fatto non è per niente isolato”
