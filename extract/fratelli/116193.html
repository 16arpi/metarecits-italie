Fisco, De Bertoldi: Incontro con Carla Ruocco per verificare proposte di miglioramento a manovra

“Ho incontrato, anche quale promotore della Consulta parlamentari commercialisti, il presidente della Commissione Finanze e Tesoro della Camera, Carla Ruocco, per verificare alcune proposte di miglioramento da apportare alla manovra di bilancio”.
Lo dichiara il senatore di Fratelli d’Italia, Andrea de Bertoldi, segretario della Commissione Finanze e Tesoro e promotore della Consulta parlamentare comemrcialisti.
“Fratelli d’Italia – sottolinea de Bertoldi – non si rassegna a che l’Italia debba essere fanalino di coda nell’Unione Europea, vogliamo che la nostra Nazione possa ritrovare la via dello sviluppo e intendiamo usare ogni mezzo, sia di dialogo che di contrasto, per far sì che le nostre imprese e i nostri lavoratori possano vivere una nuova stagione di crescita economica e sociale. Uno Stato che utilizzi il Fisco per promuovere il percorso virtuoso dello sviluppo con la leva fiscale e non per vessare i cittadini con norme confuse, liberticide e giustizialiste degne di un regime di polizia tributaria”.
