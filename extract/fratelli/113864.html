Ramelli, Frassinetti: Intitolargli scuola dove subì violenze

Appello FDI a ministro Istruzione Bussetti
 “Fratelli d’Italia si appella al ministro Bussetti affinché venga intitolato a Sergio Ramelli l’Istituto Tecnico Molinari, la scuola da lui frequentata. Sarebbe un atto di giustizia, un gesto nobile e significativo. Il delitto Ramelli, come è noto, nasce proprio dalle violenze e dalle sopraffazioni che il ragazzo ha dovuto subire all’interno della sua scuola che di conseguenza è stato costretto ad abbandonare. Nel 2009, grazie ad un mio intervento venne affissa una targa nella biblioteca di cui però quasi tutti ignorano l’esistenza perché seminascosta. Questa targa andrebbe affissa quantomeno nell’atrio dell’Istituto affinché tutti gli studenti possano vederla e conoscere cosa accadde nella loro scuola negli anni ‘70. Così come a Milano ci sono scuole intitolate a ragazzi di sinistra morti in quegli anni, mi appello al ministro dell’Istruzione, alle autorità scolastiche regionali e agli organi collegiali dell’Istituto affinché si faccia finalmente giustizia intitolando a Sergio Ramelli il suo istituto”.
Lo dichiara Paola Frassinetti, deputato di Fratelli d’Italia e vicepresidente della commissione Cultura.
