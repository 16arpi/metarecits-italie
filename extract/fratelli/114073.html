Fvg, immigrati, Rizzetto: Salvini mandi più uomini e mezzi su rotta balcanica

Oggi altri 60 fermati
“Così come ricordato poche ore fa a Trieste con Giorgia Meloni e così come denunciato ancora molti mesi fa da una mia interrogazione parlamentare, assistiamo ad un incremento notevole di passaggi di immigrati lungo la cosiddetta ‘rotta balcanica’. Chiediamo al Ministro dell’Interno Matteo Salvini una seria presa di posizione e l’utilizzo di uomini e mezzi per poter contrastare questo continuo esodo oltre ad una ulteriore trattativa con gli Stati confinanti. Ora che si tenta di fermare i barconi provenienti dalla Libia è evidente che i trafficanti di uomini stanno cercando altre vie”.
Lo dichiara Walter Rizzetto, deputato di Fratelli d’Italia commentando la notizia del fermo di 60 immigrati rintracciati questa mattina dalle Forze dell’ordine a San Dorligo della Valle (Trieste) dopo aver varcato il confine con la Slovenia.
