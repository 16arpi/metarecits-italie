Berlusconi, Meloni: Un grande in bocca al lupo, si dimostrerà un leone anche stavolta

«Voglio fare un grande in bocca al lupo a Silvio Berlusconi, che come sapete si è operato stamattina e dalle prime notizie che si hanno l’operazione è andata molto bene. Noi gli auguriamo di rimettersi il prima possibile. Berlusconi è sempre stato un leone e si dimostrerà un leone anche in questa occasione. Massima solidarietà e sostegno da parte nostra. Poi per la politica ci sarà tempo per parlare e per confrontarsi su quello che è stato e su quello che si poteva fare e non si è fatto. Un grande in bocca al lupo a Silvio Berlusconi».
Lo ha detto il presidente di Fratelli d’Italia, Giorgia Meloni, nel corso di una diretta Facebook.
