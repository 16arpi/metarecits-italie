Padova. Inaugurata la nuova sede di Fratelli d&#8217;Italia

Nel Centro cittadino si è tenuta la preannunciata Conferenza Stampa per presentare a livello Regionale la petizione popolare di Fratelli d’Italia sull’abolizione dell’IMU e la impignorabilità della prima casa. Sono  intervenuti Raffaele Zanon e l’On Paola Frassinetti candidati capolista al Senato per il Veneto i candidati alla Camera dei Deputati Gabriele Zanon e Andrea D’Avino.
  
L’On.Paola Frassinetti ha illustrato le finalità della Petizione Popolare che propone l’impignorabilità della prima casa quale bene indispensabile che non può essere pignorato per debiti non pagati a meno che non sia lo stesso propritario ad impegnarla volontariamente come garanzia per in mutuo o un prestito.La prima casa è il principale patrimonio delle famiglie italiane,primo passo per la sicurezza e la crescita economica e sociale.Oggi troppe famiglie hanno paura perchè equitalia ha pignorato 37.000 case nel 2010 e 44.000 nel 2011.Nel 2012 i pignoramenti sono aumentati arrivando a quota 50.000.Raffaele Zanon ha sostenuto che Equitalia va privata dei poteri assurdi che le sono stati conferiti dal combinato disposto Visco-Tremonti, va ‘commissariata’, e dovrebbe essere costituito un comitato di garanzia composto da cittadini normali, scelti tra i molti che hanno avuto problemi senza aver fatto nulla di male. Ma la cosa che ritengo più giusta è far pagare ai vari dirigenti, Befera in primis, personalmente, i danni arrecati da errori grossolani, atteggiamenti assurdi, impossibilità di dialogo. E immediatamente vanno bloccati pignoramenti, multe, aggi, sanzioni consentendo a persone ed aziende che non hanno pagato solo perché non avevano soldi di poter transare almeno nella stessa percentuale che è stata concessa alle banche che hanno evaso.
 
