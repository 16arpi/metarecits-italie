Scurria: il governo deve garantire diritto di voto a studenti erasmus

Agli studenti Erasmus deve necessariamente essere garantito il diritto di poter partecipare alla vita politica nazionale. Alitalia aveva promesso nei giorni scorsi tariffe agevolate per il rientro dei nostri studenti, e invece Il calcolatore dei voli per i giorni indicati prevede solo importi astronomici, cioè oltre 500 euro per un volo andata e ritorno.  Dove sono anditi a finire i presunti accordi presi dal governo con le compagnie aeree per garantire sconti sui biglietti? Purtroppo l’ennesima promessa disattesa del professor Monti rischia di mortificare il senso civico dei nostri ragazzi. Chiediamo al governo di intervenire immediatamente, anche attraverso un rimborso spese, e ribadiamo che gli studenti Erasmus hanno la stessa dignità e devono essere trattati esattamente come i nostri militari in missione e gli insegnanti all’estero.
E’ quanto dichiara l’eurodeputato di ‘Fratelli d’Italia’, Marco Scurria
