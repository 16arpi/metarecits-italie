Banche, Meloni: Con FdI al Governo sarà resa pubblica attività vigilanza

«Dalla seduta di oggi della Commissione d’inchiesta sulle banche emerge un dato inconfutabile: in Italia il sistema di vigilanza non funziona e va riformato. Con Fratelli d’Italia al Governo cambieranno le regole e la prima cosa che faremo sarà rendere pubblica l’attività di vigilanza».
Lo scrive su Twitter Giorgia Meloni, presidente di Fratelli d’Italia e componente della Commissione parlamentare d’inchiesta sul sistema bancario e finanziario.
