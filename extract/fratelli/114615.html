Yemen, FdI: Conflitto dipende da governi e non da azienda Rwn in Sardegna

Per sinistra antimilitarista lavoratori sono assassini
“Con molta ipocrisia si continua a sbattere in prima pagina l’azienda di Domus Novas RWM che produce armi sostenendo che il conflitto in Yemen è causato dall’azienda. Ma il conflitto non dipende dalla RWM e dai suoi lavoratori ma dalla politica, dagli Stati e dai governi. Si dice che quei lavoratori e la Sardegna stanno producendo morte invece di guardare a chi in questi anni è andato a baciare le mani ai Principi dell’Arabia Saudita e a chi è andato lì a mercanteggiare. Cosa ha fatto il governo di centrosinistra per fermare quella guerra? Rivediamo gli accordi con l’Arabia Saudita ma è troppo facile e sbagliato prendersela con una azienda. Dobbiamo cercare di fermare il conflitto e mandare gli aiuti che la popolazione necessita. Ma non si possono sbattere in prima pagina, come fa la sinistra antimilitarista, i lavoratori sardi come se fossero degli assassini”.
Così Salvatore Deidda, deputato di Fratelli d’Italia e capogruppo FDI intervenendo sulle mozioni sulle esportazioni degli armamenti verso lo Yemen.
