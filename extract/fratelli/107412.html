Elezioni, Rauti: Istituzioni condannino aggressione a Meloni, solidarietà al presidente di FdI


“Piena solidarietà al presidente di Fratelli d’Italia, Giorgia Meloni, aggredita oggi pomeriggio a Livorno con minacce, sputi e lanci di bottiglie dai centri sociali. È un fatto gravissimo e ci auguriamo che quello che è accaduto sia condannato da tutte le forze politiche e dalle Istituzioni. Chiediamo al Presidente del Senato Grasso, al Presidente della Camera Boldrini e al ministro dell’Interno Minniti una parola netta di condanna. La violenza non può essere tollerata: questa aggressione è il riflesso di un clima di tensione e di caccia alle streghe che da tempo si sta orchestrando e che non può che dare cattivi frutti e pessimi esempi”.
 
Lo dichiara in una nota Isabella Rauti, candidata al Senato per Fratelli d’Italia.
