Fatturazione elettronica, Ciaburro: Italia nel caos per colpa del m5s. Così come è adesso servirà solo a far smettere di fatturare

“Internet che non funziona, Agenzia delle Entrate che non riceve e ore ed ore passate al telefono con i call center senza arrivare ad una soluzione. Come sosteneva Fratelli d’Italia, con la fatturazione elettronica siamo nel pieno caos. Si è voluto a tutti i costi far partire da subito questa ‘rivoluzione digitale nonostante si sapesse che l’Italia non è ancora pronta, che l’Italia non è solo quella delle grandi città. Il M5S, ‘quelli della rete’, non hanno voluto sentir ragione, e sono loro i primi responsabili di questa confusione. Siamo arrivati al punto che se la sigaretta elettronica serve per smettere di fumare, la fatturazione elettronica così come è adesso, servirà solo per far smettere di fatturare”.
Lo dichiara Monica Ciaburro, deputato di Fratelli d’Italia.
