Ristori, Fantozzi &#8211; Torselli: approvati aiuti per le aziende toscane in crisi. Grazie all&#8217;operato di Fratelli d&#8217;Italia, raggiunto un accordo fra tutte le forze politiche in Commissione Sviluppo Econimico

Grazie anche al decisivo contributo di Fratelli d’Italia, la Commissione Sviluppo Economico ha approvato all’unanimità un atto che impegna la Regione ad attivare importanti misure di sostegno alle aziende toscane danneggiate dalla crisi economica dovuta alla pandemia.

“Il nostro impegno si è concentrato sui ristori alle agenzie di viaggio, alle guide turistiche, ai tassisti e ai noleggiatori di autobus, ma anche alle aziende con fatturato superiore ai 5milioni di euro, inizialmente escluse dai sostegni del Governo” ricordano Vittorio Fantozzi e Francesco Torselli, vice-capogruppo e capogruppo di Fratelli d’Italia in Consiglio regionale.

Fra le misure approvate, frutto di una mediazione tra tutte le forze politiche, sono previsti aiuti alle imprese del turismo, alle attività di acconciatura ed estetica, al settore manifatturiero legato alla produzione conciaria, ai lavoratori part-time (settore ricettivo alberghiero, aeroportuale, stagionali agricoli, artigianato artistico e tradizionale e commercio al dettaglio), alle palestre ed ai centri fitness.
