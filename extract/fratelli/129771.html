Elezioni, Rampelli: Liste civiche, imbarazzo per quei fenomeni con grandissime ambizioni e zero voti



“Bisogna constatare che questi movimenti civici che si sono aggregati attorno al polo riformista sono stati un fallimento. Quest’area che cerca di riesumare la palude centrista ha grandi ambizioni e pochi voti. Diventa imbarazzante vedere taluni fenomeni mediatici che mettono cappello su situazioni civiche sulle quali non hanno né confidenza né familiarità.
I nomi? Calenda. I cittadini vogliono il centrodestra e il centrosinistra. Nel 1993 gli italiani scelsero attraverso un referendum un sistema che desse loro la possibilità di scegliere il partito, il programma, la coalizione e il capo del governo e, con il premio di maggioranza, scelsero un quinquennio di stabilità”. E’ quanto ha dichiarato il vicepresidente della Camera dei deputati Fabio Rampelli di Fratelli d’Italia a Coffee Break su la7.

