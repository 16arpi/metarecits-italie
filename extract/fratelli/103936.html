Immigrazione, Rampelli: Con il Pd al Governo tempi inconciliabili con esigenza ordine, decoro sicurezza degli italiani

“Quei geni del Pd al governo potrebbero aver scoperto, dopo aver fatto entrare 550mila immigrati in tre anni, che è necessario aumentare il fondo per i rimpatri, dopo aver scoperto due settimane fa la necessità di accordi con i paesi nordafricani per riprendersi i clandestini. Per una copiatura precisa, a carta carbone, della nostra linea occorre ora fermare i barconi prima che salpino dalla Libia – con un blocco navale – che salvi tutte le vite umane a rischio annegamento o assideramento. Occorre raccogliere le domande di asilo politico in Africa e non nei centri di accoglienza e destinare lì i miliardi gestiti dalle cooperative rosse creando sviluppo e crescita. Quanti anni, quanti morti ci vorranno ancora?”. È quanto dichiara il capogruppo di Fratelli d’Italia-Alleanza nazionale Fabio Rampelli.
