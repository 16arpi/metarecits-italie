Regionali, Cirielli: Bardi è orgoglio del comparto sicurezza. Rigore e competenze per sconfiggere sistema di centrosinistra

“Il Generale in pensione della Guardia di Finanza  Vito Bardi è il profilo giusto per guidare il riscatto della Basilicata dopo i fallimenti delle giunte di centrosinistra dell’era Pittella”: è quanto afferma Edmondo Cirielli, Questore della Camera dei Deputati e commissario di Fratelli d’Italia in Basilicata, commentando l’intesa raggiunta nel centrodestra per le elezioni regionali.
“Come Fratelli di Italia sin da subito abbiamo sostenuto e voluto la candidatura del generale Bardi” – commenta Cirielli
“Il curriculum parla per Bardi: ex allievo della scuola Militare “Nunziatella” di Napoli, si è distinto da ufficiale, militare e uomo delle Forze dell’Ordine, per rigore e competenza, messe al servizio della Patria. Caratteristiche che ora saranno a disposizione della comunità della Basilicata per assicurare una fase di trasparenza, unità crescita e prosperità” – conclude il commissario di Fdi in Basilicata
