Hong Kong, Rampelli: Libertà per Wong. Arresto è violazione diritti umani da parte regime comunista. Ora sanzioni (video)

“L’arresto dell’attivista democratico Joshua Wong conferma il continuo attacco alle libertà individuali da parte del regime comunista cinese. Violazione dei diritti umani, cittadini trattati da sudditi, bambini schiavizzati e repressione del dissenso. L’occidente ha fatto diventare una spietata e violenta dittatura una potenza economica che lo rende schiavo, fin quasi a fargli controllare il mercato globale e cannibalizzare la nostra economia. L’Italia e l’Europa prendano le distanze da questa dittatura, l’Occidente riprenda la produzione industriale, cancelli l’artefatto destino di mera piattaforma di servizi e consumi, estrometta i cinesi dall’Organizzazione Mondiale del Commercio per palese incompatibilità con i suoi valori culturali e con le regole economiche e sociali della concorrenza leale. Libertà per Wong”.
E’ quanto dichiara in una nota Fabio Rampelli, vicepresidente della Camera e deputato di Fdi.

