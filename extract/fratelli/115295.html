Tav, Rizzetto: M5s esca da Governo se non ha poltrone da preservare

“Leggo divertito le interessanti dichiarazioni del senatore grillino Patuanelli che sostiene che la nostra è “una Repubblica parlamentare e non un premierato”. Dichiarazioni, le sue, che tentano di salvare il salvabile dopo la pessima figura del M5S oggi in Senato. Gli ricordo che l’Italia è caratterizzata da una democrazia ancora rappresentativa e che coloro che sono stati delegati si sono già  espressi a maggioranza in un’Aula del Parlamento e non su di un Blog. Piuttosto, il  M5S dimostri che il suo mettersi di traverso sulla Tav non é solo l’ennesimo giochino di palazzo ed esca immediatamente dal Governo. Se così non fosse, allora sarà evidente la loro volontà di preservare le poltrone anche a discapito delle idee”.
Lo dichiara Walter Rizzetto, deputato di Fratelli d’Italia.
