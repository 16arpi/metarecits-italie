Giornata della Terra: domani conferenza stampa con Giorgia Meloni

Fratelli d’Italia, domani 22 aprile alle ore 11.30 presso i locali di via della Scrofa 43, organizza in occasione della Giornata della Terra “Earth Day”, una conferenza stampa dal titolo:  “Conservatorismo Verde. Idee e progetti per una ecologia di destra”. Aprirà i lavori il presidente di Fratelli d’Italia Giorgia Meloni. Interverranno il responsabile del Dipartimento Ambiente ed Energia di FdI, Nicola Procaccini, l’editore della rivista “Nazione Futura”, Francesco Giubilei e l’agronomo e conduttore televisivo, Luca Sardella. Così una nota di Fratelli d’Italia.
Nota per la stampa
L’ingresso nei locali di via della Scrofa 43, nel rispetto delle norme di sicurezza, sarà contingentato e rispetterà le modalità previste dalla circolare dei Deputati Questori per lo svolgimento di conferenze stampa alla Camera dei deputati. Potranno accedere i giornalisti accreditati dall’Associazione stampa parlamentare (ASP). Per agevolare il lavoro dei colleghi giornalisti, la conferenza verrà trasmessa in diretta online su Facebook dalla pagina ufficiale di Fratelli d’Italia.

