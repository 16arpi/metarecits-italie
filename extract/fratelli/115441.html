Crisi: Marinerie d&#8217;Italia e d&#8217;Europa aderisce a manifestazione indetta da Giorgia Meloni

Il Presidente della Marinerie d’Italia e d’Europa, Francesco Caldaroni, annuncia l’adesione alla manifestazione indetta dal presidente di Fdi Giorgia Meloni che si terra’ in piazza Montecitorio il giorno della votazione della fiducia. “Le marinerie di tutta Italia – dichiara Caldaroni – sono preoccupate dalle conseguenze che le politiche di questo nuovo governo potranno provocare a tutto il comparto già duramente provato dalle norme europee che penalizzano le nostre imprese. La pesca è un settore tra quelli più sofferenti, a forte rischio dismissione e il ritorno ad un governo più attento ai burocrati di Bruxelles che alle imprese italiane può causare effetti drammatici per tutto il settore pesca”.
