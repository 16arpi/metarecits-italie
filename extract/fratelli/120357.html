Stati Generali, Meloni: Aspettiamo di ricevere dal Governo documento per rilancio economia, lieti di discutere su proposte che avrà messo nero su bianco

«Ora che è finito l’evento esclusivo di dieci giorni a Villa Pamphilj, aspettiamo di ricevere dal Governo il documento che ha realizzato per rilanciare l’economia italiana. Saremo ben lieti di discutere con il Governo di cose concrete, partendo proprio dalle proposte che avrà messo nero su bianco su un documento. Confidiamo che non saremo invitati a palazzo Chigi solo per un tè coi biscottini prima che il Governo si sia chiarito le idee sul da farsi».
Lo scrive su Facebook il presidente di Fratelli d’Italia Giorgia Meloni.
