Campagna Presidenzialismo, Silvestroni: la Provincia di Roma vuole il Presidente della Repubblica eletto dai cittadini

“La battaglia per l’elezione diretta del Presidente della Repubblica, è una battaglia decennale della destra italiana” lo ha dichiarato Marco SILVESTRONI, deputato e coordinatore della Federazione Provinciale di Roma di FdI. “La raccolta firme partita sabato e domenica su tutto il territorio nazionale ha visto in Provincia di Roma  più di 20 banchetti oltre alle sezioni di FdI aperte  per tutto il weekend del 2 e 3 giugno. Siamo arrivati a 1000 sottoscrizioni in poche ore grazie alla mobilitazione dei circoli e al lavoro dei militanti e portavoce comunali oltre che  dei dirigenti provinciali, ma ovviamente non ci fermeremo, ricordo anche che si potrà firmare anche sul sito www.fratelli-italia.it. L’art. 1 della Costituzione, la Provincia di Roma lo conosce molto bene, “la sovranità appartiene al Popolo”, ci siamo battuti per questo principio anche per l’elezione diretta del Presidente della Città Metropolitana di Roma Capitale che non può coincidere con il Sindaco eletto dai cittadini romani, ma sconosciuto  e non votato dai cittadini degli altri 120 comuni della provincia. Soprattutto se come nel caso della Raggi già fa male il sindaco di Roma, figuriamoci degli altri territori” conclude SILVESTRONI.
