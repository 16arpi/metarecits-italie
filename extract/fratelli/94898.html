Genova. Fdi: presidio di solidarietà per i marò

In occasione dell’avvicinarsi della Santa Pasqua, Fratelli d’Italia Liguria vuole manifestare la propria vicinanza a Massimiliano Latorre e Salvatore Girone, i due marò detenuti da oltre 400 giorni in India. Domani 28 marzo alle ore 17 Fratelli d’Italia Liguria si riunirà nella sede centrale delle Poste Italiane di Genova (via Dante, 4/B) per inviare una lettera all’Ambasciata indiana di Roma in cui si chiederà, nel rispetto del diritto internazionale, che i due marò vengano al più presto rimpatriati per essere giudicati nel nostro Paese.  Inoltre, verranno spedite due ulteriori missive rispettivamente al Presidente del Consiglio Sen. Mario Monti e al Presidente della Repubblica Italiana Giorgio Napolitano per chiedere, dopo oltre un anno di colpevole silenzio, di dimostrare almeno alla fine dei loro mandati un alto senso dello Stato recandosi in India e non tornando in Patria fino a quando non potranno portare con sé Massimiliano Latorre e Salvatore Girone. Seguirà un presidio in piazza De Ferrari al quale sono invitati tutti i cittadini per esprimere la vicinanza ai due marò e alle loro famiglie. 
 
Genova, 27 marzo 2013
