Imu agricola, Rampelli: Basta vessare agricoltura, uno dei pochi settori&#8230;

…NON DELOCALIZZABILI. “Solidarietà agli agricoltori che hanno manifestato davanti a Montecitorio contro l’Imu agricola. Fratelli d’Italia-An è fin dal principio al loro fianco e sosterrà in aula la sua abrogazione.

Il governo Renzi invece di favorire lo sviluppo dell’agricoltura, uno dei pochi settori non delocalizzabili che crea ricchezza e occupazione sul territorio, punta di diamante del Made in Italy e del nostro patrimonio enogastronomico, utilizza questo comparto come bancomat. L’Imu agricola avrà ripercussioni incalcolabili sulle imprese, già vessate da altri balzelli voluti da Renzi e anche sui prodotti al dettaglio, con un’ulteriore compressione dei consumi alimentari, ormai ridotti al lumicino”. È quanto ha dichiarato il capogruppo di Fratelli d’Italia-Alleanza nazionale Fabio Rampelli che sta incontrando una delegazione di manifestanti.
