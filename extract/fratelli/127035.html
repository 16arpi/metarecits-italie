Manovra, Meloni: Governo complica Superbonus e introduce nuovi oneri e spese, per Fdi strada maestra è semplificazione

«Il Governo Draghi complica ancora di più il superbonus 110% e introduce nuovi oneri e spese, estendendoli anche agli altri bonus in campo edilizio. Il superbonus è uno strumento molto utile per rilanciare l’economia e sostenere un settore in difficoltà, fatto in gran parte da piccole e medie imprese, ma non può essere trasformato in un inferno di norme e burocrazia. Fratelli d’Italia presenterà le sue proposte alla manovra per tentare di porre rimedio a questa situazione e venire incontro alle esigenze di famiglie e imprese. La semplificazione deve essere la strada maestra da percorrere».

Lo dichiara il presidente di Fratelli d’Italia, Giorgia Meloni.
