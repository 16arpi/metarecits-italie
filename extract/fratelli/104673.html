1 maggio, Fidanza: Boldrini condanni fatti Trieste

“Sinistra e sindacati non hanno ancora fatto i conti con la storia”. “Ci piacerebbe che il Presidente della Camera Laura Boldrini, con la stessa attenzione quasi morbosa che rivolge a nostalgie di altro tempo chiedendo nuove legislazioni esemplari, condannasse chi ieri a Trieste ha messo in scena l’ennesima parata offensiva nei confronti delle vittime e degli esuli del regime titino”. A chiederlo è il responsabile nazionale Enti locali di Fratelli d’Italia Carlo Fidanza, commentando la presenza delle bandiere con la stella rossa al corteo organizzato per il Primo maggio a Trieste da Cgil, Cisl e Uil, episodio denunciato dal Presidente di Fratelli d’Italia Giorgia Meloni. “Si tratta di un fatto vergognoso – sottolinea – che dimostra come ancora oggi, dopo oltre 70 anni, la sinistra e i sindacati non abbiano ancora fatto i conti con la storia schierandosi dalla parte degli italiani che hanno subito la tirannia del regime di Tito”.
