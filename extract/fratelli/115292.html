Tav, Montaruli: M5s prenda atto del voto e smorzi toni in Val Susa

“Dopo che si sono espressi la Regione Piemonte e l’Italia financo con un voto al Senato, i 5 Stelle prendano atto e smorzino i toni in Val Susa. Sappiamo che proprio in questi momenti i facinorosi approfittano per alimentare rabbia e scatenare violenza. Bisogna isolarli e per primi lo deve fare chi è contro la TAV chiedendo rispetto per il voto espresso oggi da uno dei due rami del Parlamento. Spero che tutti si rendano conto della delicatezza del momento e al di là delle sorti del Governo a noi interessa ciò che avviene in Val Susa. La mozione del M5S e’ stata accolta come una provocazione ora bisogna mettere nei cassetti le sceneggiate. Basta scontri, basta partecipazioni a manifestazioni che finiscono in attacchi al cantiere, basta solidarietà con chi tira la corda. In ogni caso oggi e’ un bel giorno per Torino. Dopo una sequenza di no insensati e’ arrivato un si netto che aspettavamo da troppo tempo”.
Lo dichiara Augusta Montaruli parlamentare torinese di FDI.
