Referendum, Meloni: FdI lancia primo referendum propositivo d&#8217;Italia&#8230;

…SABATO 17 SETTEMBRE GAZEBO SU TEMI PRIORITARI E FUTURO CENTRODESTRA «Mentre Renzi non fissa la data del referendum costituzionale perché sa che vincerà il no e lui andrà a casa, Fratelli d’Italia lancia il primo referendum propositivo d’Italia. Vi aspettiamo sabato 17 settembre in piazza: allestiremo gazebo in tutta Italia e chiederemo direttamente a voi di indicarci la strada su temi prioritari come il rapporto con l’Ue, le tasse, l’immigrazione. Non solo: sarete voi a dettare le condizioni ai partiti del centrodestra sui presupposti irrinunciabili da cui deve ripartire una proposta politica vincente alternativa alla sinistra e che presenteremo alle prossime elezioni nazionali. Vi aspettiamo».
È quanto scrive su Facebook il presidente di Fratelli d’Italia, Giorgia Meloni, annunciando che la conferenza stampa dell’iniziativa si terrà venerdì 16 settembre alle ore 13 presso la Sala Stampa della Camera dei deputati.
