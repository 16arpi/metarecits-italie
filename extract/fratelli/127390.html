Air Italy, Silvestroni: Massima solidarietà ai dipendenti

“Massima solidarietà per i dipendenti di Air Italy che ormai sono allo stremo. L’annuncio da parte della compagnia dell’imminente chiusura ci mette di fronte al rischio di una vera e propria bomba sociale con più di 1300 famiglie che rimarrebbero senza lavoro e senza ammortizzatori sociali. È da tempo che Fratelli d’Italia sta chiedendo al governo una presa di posizione chiara e degli impegni precisi nei confronti dei lavoratori rispetto ad una problematica che poteva e doveva essere gestita per tempo. Oltre che provvedimenti per i lavoratori, servono immediatamente interventi strutturali più in generale su tutto il comparto aereo: questo settore che avrebbe tutte le potenzialità per essere una eccellenza italiana, è stato duramente colpito non solo dalla pandemia, ma anche da politiche poco efficaci”.
Lo dichiara Marco Silvestroni, deputato di Fratelli d’Italia e capogruppo FDI in commissione Trasporti.
