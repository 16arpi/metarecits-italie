Dl elezioni: garantito diritto voto a fuorisede. Grande vittoria di democrazia

“Grazie alle novità sul voto ai fuorisede contenute nel dl elezioni appena approvato alla Camera mezzo milioni di studenti universitari potranno votare al di fuori della regione di residenza. Un diritto sacrosanto che è stato voluto e ottenuto grazie a un emendamento proposto e supportato dai senatori di FdI al Senato e poi sottoscritto da tutte le forze politiche all’unanimità.
E nonostante ciò, ho sentito delle critiche a un atto che assicura un diritto fondamentale che tutela il diritto di voto alle giovani generazioni che rappresentano il futuro della nostra Nazione e, quindi, la forza della nostra democrazia. Si tratta, ne sono certo, della più limpida ammissione di fallimento dei governi precedenti per non aver saputo garantire un diritto sacrosanto.
E dunque, oggi voglio ringraziare di cuore il sottosegretario Wanda Ferro per il grande lavoro svolto in questi mesi ma soprattutto per aver interpretato la vera rivoluzione della politica dei nostri tempi e cioè di un Governo che ha alle spalle una maggioranza che prende degli impegni e li realizza e questo fa bene a tutti perché restituisce credibilità alla politica”.
Lo ha dichiarato in Aula il deputato di Fratelli d’Italia Fabio Roscani, presidente di Gioventù Nazionale.

