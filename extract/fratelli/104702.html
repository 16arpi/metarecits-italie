Legittima difesa, Rizzetto: Il partito di Renzi boccia istituzione garante vittime

“Il PdR (Partito di Renzi) ed i suoi satelliti bocciano il nostro ordine del giorno per l’istituzione del Garante delle vittime in seno al provvedimento sulla legittima difesa. Pare assurdo che in Italia esista il Garante per i detenuti e non quello per le vittime di reato violento. Ci riproveremo perché le sterili motivazioni del sottosegretario Migliore e le altrettanto confuse motivazione della presidente Ferranti non ci hanno convinto per nulla ed hanno sottolineato tutto il nervosismo e pressappochismo della loro replica. Fortunatamente il centro destra ed il M5S hanno bene compreso la bontà della nostra proposta”.
E’ quanto dichiara il deputato di Fratelli d’Italia-Alleanza nazionale Walter Rizzetto.
