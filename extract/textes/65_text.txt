Maltempo Piacenza, Meloni: Solidarietà FdI a cittadini colpiti, governo affronti piaga dissesto idrogeologico

«Solidarietà e vicinanza di Fratelli d’Italia ai cittadini della provincia di Piacenza colpiti questa notte da pesanti nubifragi, con conseguenze gravissime. Profondo cordoglio per la morte di uno dei tre dispersi nel piacentino. L’esondazione di due fiumi ha inghiottito intere strade, abbattuto ponti storici ed ha lasciato isolate alcune frazioni di Comuni in montagna. Ci impegniamo sin da ora affinché il Governo affronti con forza il dissesto idrogeologico, una piaga nazionale che deve trovare urgenti risposte».
È quanto scrive su Facebook il presidente di Fratelli d’Italia, Giorgia Meloni.
