Terrorismo, Cirielli: Per combattere il terrorismo servono strumenti e risorse adeguate per le forze dell&#8217;ordine



“Questa mattina a Salerno, insieme a Giorgia Meloni, abbiamo deposto  un mazzo di fiori al monumento dedicato alle vittime dell’attentato delle Brigate Rosse del 26 agosto 1982, nel quale persero la vita gli agenti della Polizia di Stato, Antonio Bandiera e Mario De Marco, e il caporale dell’Esercito, Antonio Palumbo.

Lo abbiamo fatto per rendere omaggio a coloro che hanno pagato al prezzo della vita il loro servizio allo Stato ed alla sicurezza dei cittadini. Oggi come allora il terrorismo è una minaccia da non sottovalutare per questo motivo con Fratelli d’Italia intendiamo dare, alle forze dell’ordine, gli strumenti tecnici adeguati per svolgere al meglio il loro lavoro di tutela della sicurezza del nostro paese.

La proposta di Fratelli d’Italia e’ di investire per queste persone il 50% di quello che si raccoglie con la lotta alle mafie attraverso un fondo che noi destineremo alle forze dell’ordine per ammodernare i loro equipaggiamenti, per rendere dignitosi i loro stipendi e per aumentare i loro organici”

Questo è quanto afferma Edmondo Cirielli Deputato di Fratelli d’Italia e membro della Commissione Difesa.

