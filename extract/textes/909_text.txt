Sud, Cirielli: Primo atto del governo sarà l’azzeramento protocollo Minniti. Fondi per assunzione giovani campani

“Con Fratelli di Italia al governo della Nazione come primo provvedimento procederemo all’annullamento del protocollo di intesa sottoscritto a dicembre tra il  ministro dell’Interno Marco Minniti, 265 sindaci della Campania e i direttori dei siti archeologici di Pompei e della Reggia di Caserta per l’impiego dei falsi richiedenti asilo, di fatto immigrati clandestini”: è quanto annuncia Edmondo Cirielli, deputato di Fratelli di Italia e capolista nel collegio di Salerno”.
“La Campania è una delle Regioni con il più alto tasso di disoccupazione giovanile” – spiega Cirielli. Quel protocollo è una scelta folle che non solo penalizza i giovani campani ma è un atto di razzismo contro gli italiani”.
“Nella proposta di Fratelli di Italia i fondi che Minniti vuole destinare ai falsi richiedenti asilo saranno utilizzati, per una parte per introdurre sgravi fiscali per le azienda campane, ma dall’altra per incentivare l’assunzione nei siti archeologici (Reggia di Caserta e Pompei) dei giovani campani fino a 35 anni” – conclude Cirielli.
