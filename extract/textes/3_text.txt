Legittima difesa, Varchi: Lega non assecondi M5s e torni a ragionare come forza di centrodestra

“Dopo aver appaltato al M5S la politica economica, a cominciare dal reddito di cittadinanza, ora la Lega per coprire le contraddizioni di governo, asseconda gli alleati anche sulla legittima difesa, chiedendo il rinvio dell’approvazione di una legge che da sempre è stata un cavallo di battaglia non solo di Fratelli d’Italia ma anche della Lega stessa. In Italia c’è un allarme sicurezza che non può più passare inosservato e la cui soluzione non può più essere rinviata. Per questa ragione, chiediamo alla Lega di smettere di assecondare le pericolose derive del M5S e di tornare a ragionare come una vera forza di centrodestra”.
Lo dichiara Carolina Varchi, capogruppo di Fratelli d’Italia in commissione Giustizia.
