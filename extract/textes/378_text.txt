Liguria: Assessore FdI Berrino designato membro comitato permanente del turismo in Italia

L’assessore regionale al Turismo Gianni Berrino è uno degli otto rappresentanti delle Regioni designati dalla Conferenza Stato-Regioni quale membro del Comitato permanente del turismo in Italia presieduto dal ministro del Turismo, la cui prima seduta ha avuto luogo oggi.
“Sono onorato di far parte di questo necessario e importante comitato creato da pochi mesi dal ministro Garavaglia – dichiara l’assessore Berrino – che, tra i tanti obiettivi che si prefigge ha la promozione dei nostri territori e del marchio Italia e che svolgerà il delicato ruolo di raccordo e cooperazione tra le Regioni, i Comuni e il Governo. Mi impegno a portare le istanze del nostro territorio e di tutti gli operatori turistici della Liguria”. 
