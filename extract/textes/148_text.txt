De Priamo &#8211; Negri: strategia Zero Waste unica soluzione contro emergenza rifiuti a Roma e nel Lazio

Abbiamo partecipato all’incontro svoltosi oggi in Campidoglio fra il comitato Rifiuti Zero, capeggiato dal suo leader Paul Connett, altri comitati ambientali territoriali, il sindaco Alemanno e i vertici di Ama e di Roma Capitale per illustrare in dieci punti una strategia volta all’adesione di Roma all’idea rifiuti zero.  Tale strategia basa sulla valorizzazione della raccolta differenziata e sul porta a porta le politiche sul tema di rifiuti ed è sintetizzata nella delibera rifiuti zero, della quale siamo fra i firmatari, che dovrà essere discussa in Assemblea capitolina. Apprezziamo che sul tema dei rifiuti zero, già al centro delle politiche comunali in questa consiliatura, siano arrivati segnali positivi anche dal candidato presidente della Regione Lazio, Francesco Storace. E’ necessario investire maggiormente sulla raccolta differenziata a spinta in tutti i comuni del Lazio, al fine di superare l’emergenza rifiuti ed evitare di costruire nuove discariche o inceneritori.
È quanto dichiarano, in una nota congiunta, il presidente della Commissione Ambiente di Roma Capitale e candidato alla Regione Lazio con ‘Fratelli d’Italia – Centrodestra nazionale’, Andrea De Priamo e l’ambientalista e candidata alla Camera nel Lazio 1 sempre con Fratelli d’Italia, Cinzia Negri. Roma, 29 gennaio 2013
