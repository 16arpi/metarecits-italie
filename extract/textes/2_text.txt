Terremoto, Meloni: Indegna speculazione contro Ischia e ischitani, l&#8217;isola è luogo unico da difendere e tutelare

«L’Isola d’Ischia è una delle mete turistiche più amate e apprezzate al mondo. Il terremoto che l’ha colpita ha certamente evidenziato fragilità strutturali degli edifici e problemi legati al fenomeno dell’abusivismo, che umilia il territorio e tocca tantissimi altri Comuni italiani, ma è indegna la speculazione che si sta facendo contro Ischia e gli ischitani. Le bellezze paesaggistiche, le attività termali e l’eccellente capacità ricettiva fanno di Ischia un luogo unico e straordinario che va difeso e tutelato, affinché continui ad essere la scelta di milioni di turisti».
Lo scrive su Facebook il presidente di Fratelli d’Italia, Giorgia Meloni.
