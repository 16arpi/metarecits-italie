Lariano, Silvestroni: A rischio credibilità Comune, Caliciotti chiarisca

“Una situazione che ha superato la soglia della normale preoccupazione quella di Lariano. Siamo al settimo segretario comunale che si dimette o non accetta l’incarico per ragioni oscure.
La credibilità del comune di Lariano ed il corretto svolgimento delle attività amministrative sono seriamente a rischio. Non posso che condividere pertanto lo sconcerto dell’opposizione su questa vicenda e l’urgenza di fare chiarezza al più presto sulle vere ragioni che hanno impedito a ben 7 segretari di svolgere il delicato compito di garanti della legalità, trasparenza e anticorruzione.  Lariano merita risposte chiare dal Sindaco e soprattutto un tempestivo ritorno alla normalità” lo dichiara in una nota il deputato e presidente della Federazione provinciale di Roma di Fratelli d’Italia, On. Marco Silvestroni.
