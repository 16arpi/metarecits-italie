Maltempo: FdI crea gruppo acquisto solidale a Belluno

Fratelli d’Italia Belluno-Dolomiti ha deciso di creare un Gruppo d’Acquisto Solidale (G.A.S.) per i prodotti di allevatori, agricoltori e piccoli produttori alimentari del territorio, colpiti dalle gravi conseguenze delle calamità climatiche di questi ultimi giorni.
Il G.A.S., però, non si limita alla visione di breve periodo: è intenzione, infatti, mantenerlo vivo ed attivo anche per il futuro. Per dimostrare che, pure a fronte di una vicenda così distruttiva, è possibile trarre qualcosa di buono, attraverso questo strumento Fratelli d’Italia Belluno-Dolomiti vuole promuovere il consumo dei prodotti locali, che spesso godono di maggiore fama e considerazione al di fuori dei confini della provincia. “Per noi questo è il vero chilometro zero, non quello fantasiosamente normato dal governo grilloleghista, che non solo non tutela quanto prodotto sul territorio, ma consente di considerare “prodotto locale” qualsiasi alimento, pur contenente materie prime di lontana provenienza, ma confezionato in loco”, dichiara l’Onorevole Luca de Carlo.
Per aderire al Gruppo d’Acquisto è possibile rivolgersi alla Segreteria Parlamentare e sede di Fratelli d’Italia Belluno-Dolomiti, in piazzale Marconi, a Belluno, o contattare direttamente De Carlo al 3356916033.
