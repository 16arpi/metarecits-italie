Moschee, Meloni: Buon lavoro ad assessore Beccalossi&#8230;

…FDI IN PRIMA FILA PER RESTITUIRE SICUREZZA ALL’ITALIA CONTRO TERRORISMO. «Fratelli d’Italia è in prima fila per restituire sicurezza all’Italia contro il terrorismo. Ci batteremo in Parlamento per l’approvazione delle nostre proposte di legge che prevedono l’introduzione del reato di integralismo islamico, un albo degli imam, preghiere in italiano nelle moschee e la tracciabilità delle risorse per aprire luoghi di culto islamici in Italia. Durante l’estate lanceremo una mobilitazione su tutto il territorio nazionale per sostenere queste iniziative. Il nostro impegno è stato riconosciuto dal presidente della Regione Lombardia, Roberto Maroni, che ha affidato al nostro assessore Viviana Beccalossi il compito di “coordinatrice delle azioni mirate a rendere ancor più sicuri i nostri cittadini, partendo da ulteriori verifiche sulla legge regionale per la realizzazione di nuovi luoghi di culto”. A lei facciamo i migliori auguri di buon lavoro, con la certezza che saprà essere di esempio e soprattutto efficace nel nuovo compito assunto».
Lo scrive su Facebook il presidente di Fratelli d’Italia, Giorgia Meloni.
