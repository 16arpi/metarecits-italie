Sardegna. Sanna: Regione sia meno festaiola e più concreta, acquisti Isola di Budelli

“La Regione Sardegna sia meno festaiola e più concreta: acquisti l’Isola di Budelli”.
È questo, in sintesi, l’appello lanciato oggi dal capogruppo di Fratelli d’Italia in Consiglio regionale, Matteo Sanna, dopo la notizia della nuova vendita all’asta dell’isola all’interno dell’Arcipelago di La Maddalena per 2,9 milioni di euro.  Secondo l’esponente Fdi della Gallura, firmatario di una lettera inviata al governatore Ugo Cappellacci, la Sardegna dovrebbe esercitare una sorta di “diritto di prelazione” su Budelli per meglio tutelare l’ambiente. 
  
 
“Si potrebbe pensare di dare meno contributi per le feste e le sagre e di costituire invece un osservatorio ambientale e di ricerca sulle specie autoctone dell’Isola – ha spiegato Sanna – Magari si può evitare che su un pezzo della Sardegna e dell’Italia possa sventolare la bandiera di qualche altro Stato”. 
Cagliari, 15 luglio 2013
 
