Lazio: Attacco hacker, Zingaretti diserta il Consiglio regionale

Siamo stati costretti a chiedere il rinvio ad altra data. E’ scappato anche oggi pur di non dover rendere conto delle responsabilità della sua Amministrazione. Sull’attacco informatico che ha bloccato il sistema della Regione Lazio per oltre un mese, avevamo chiesto insieme agli altri consiglieri del Centrodestra che, alla presenza di Zingaretti, si tenesse una Consiglio straordinario, per un approfondimento sulle cause, su danni subiti e sullo stato attuale dell’efficienza e della sicurezza. Zingaretti non si è visto, l’Assessore in rappresentanza della Giunta si è presentata con quaranta minuti di ritardo, di fatto rendendo insufficiente il tempo, già  contingentato, per la seduta prevista dalle 10 alle 13.  Zingaretti ha sfacciatamente ignorato le richieste di trasparenza e di informazione dell’opinione pubblica, dimostrando menefreghismo e superficialità nei confronti di tutti gli utenti, le imprese ed i professionisti del Lazio di tutti i settori, gravemente danneggiati dalla sospensione dei servizi on –line.
 Così in un comunicato i consiglieri regionali del Lazio di Fdi.
