Taglialatela: Don Peppino Diana simbolo dell’Italia migliore

«Il ricordo di Don Peppino Diana è ancora forte nelle mente e nei cuori dei tanti giovani e dei tanti cittadini che riconoscono in lui un simbolo attraverso il quale trovare il coraggio di dire No alla camorra ed a tutti i sistemi mafiosi. Don Diana attraverso il suo lavoro di testimonianza e di denuncia ha tracciato il sentiero per quanti non volessero sottostare alla dittatura della camorra.
  
Il suo sacrificio non è stato vano ed il suo messaggio di speranza ancora oggi rappresenta un faro per tutti i cittadini perbene». E’ quanto dichiara il deputato di Fratelli d’Italia-Alleanza nazionale e membro della Commissione parlamentare Antimafia, Marcello Taglialatela.
Roma, 19 marzo 2014
