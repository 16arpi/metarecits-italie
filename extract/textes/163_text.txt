Minacce Meloni, Albano: solidarietà al Presidente. Difendo le sue scelte coraggiose

“Quando lo scontro politico coinvolge gli affetti più cari, rendendoli oggetto di minacce violente, è una sconfitta per il dibattito democratico che deve sempre caratterizzarsi da civiltà e rispetto per l’avversario.
Difendo le scelte coraggiose del presidente Meloni: nonostante possano risultare impopolari per molti, sono convinta che gli italiani apprezzino la fermezza del nostro Primo Ministro nel rispettare gli impegni presi in campagna elettorale.
Simili intimidazioni non influiranno sull’azione del governo. Ci aspettiamo una ferma condanna a queste minacce da parte di tutte le forze politiche. Un abbraccio al Presidente e ai suoi cari”, così in una nota il sottosegretario all’Economia e Finanze Lucia Albano.
