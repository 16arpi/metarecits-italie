Croce Rossa Italiana, Rampelli: Un&#8217;eccellenza indispensabile per la nostra sicurezza&#8230;

…E REPUTAZIONE INTERNAZIONALE. “Il ministro della Difesa Pinotti batta un colpo prima che sia troppo tardi. Il livello di eccellenza raggiunto dalla Croce Rossa militare non può essere vanificato per inedia o mancanza di una visione della sicurezza nazionale e internazionale dovuta al basso cabotaggio di questo governo”.
È quanto dichiara il capogruppo di Fratelli d’Itailia-Alleanza nazionale Fabio Rampelli in visita con una delegazione di parlamentare al centro operativo della Croce Rossa Italiana di Castelnuovo di Porto.
“Abbiamo potuto constatare – ha proseguito Rampelli – lo standard di qualità della strumentazione tecnica di campo destinata a intervenire in caso di calamità naturali e in caso di assistenza umanitaria negli scenari di guerra.  Dotazioni d’avanguardia, con ospedali da campo attrezzati per la rianimazione, decontaminazione e cura, una farmacia asettica, uno studio dentistico avveniristico, un parco mezzi di pronto intervento a cui si aggiunge una collezione storica appena restaurata di vetture, lettighe e ambulanze dei primi del Novecento”.
“A questa immagine di centro impegnato su più fronti, si somma l’attaccamento dei suoi professionisti e volontari ai valori fondativi  della Croce Rossa. Un’istituzione che nessuno può arrogarsi il diritto di smantellare o di mortificare”.
“Per questo – ha concluso Rampelli –  proseguiremo il nostro impegno affinché sia salvaguardata e valorizzata è mai cancellata dal disegno miope di Matteo Renzi”.
















































