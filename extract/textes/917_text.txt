Calandrini: i sondaggi che ci premiano sono la risposta migliore alle critiche sterili della sinistra


“I sondaggi danno Fratelli d’Italia ancora in crescita. Secondo SWG per La7 siamo al 31.3%, mentre il Pd è fermo al 14%. Credo che questa sia la risposta migliore che gli italiani potessero dare alle polemiche sterili mosse dalla sinistra: dallo spoil system al costo della benzina, su cui comunque il governo di Giorgia Meloni è al lavoro in queste ore. Gli italiani hanno recepito il messaggio di noi patrioti, hanno capito le scelte alla base della Legge di Bilancio appena emanata, stanno rispondendo positivamente a quella richiesta di coraggio e ottimismo fatta dal Presidente del Consiglio nella conferenza stampa di fine anno. Ci stanno dicendo che dobbiamo continuare così, per il bene dell’Italia”.



Lo dichiara il senatore di Fratelli d’Italia Nicola Calandrini, presidente della V Commissione Bilancio.

