Ghiglia: in un mese 200 amministratori piemontesi con noi

In un mese 200 amministratori del Piemonte sono passati con noi, mi pare un risultato significativo. Lo ha sottolineato Agostino Ghiglia, deputato di Fratelli d’ Italia, alla presentazione di Fabrizio Comba, vicepresidente del consiglio regionale del Piemonte e di un’altra cinquantina di amministratori locali  che hanno aderito al nuovo movimento politico. Non è mancata un’altra frecciata al Pdl, da parte di Franco Maria Botta, coordinatore della campagna elettorale di Fdi a Torino: ”Ai primi posti di Camera 1 in Piemomte – ha affermato – ci sono candidature che offendono l’ intelligenza degli elettori torinesi e piemontesi”. Comba ha spiegato il suo passaggio a Fdi: ” Qui – ha detto – si può continuare quei progetti che non sono stati portati a compimento nel Pdl. Si fa una politica sana, coerente, in mezzo alla gente”.
 
