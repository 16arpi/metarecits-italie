Manovra. Ciriani: Governo ha gettato maschera. Tartassato lavoratori e imprese per finanziare chi non vuole lavorare

“Il governo ha finalmente gettato la maschera. Con l’annuncio del viceministro Garavaglia, dell’impossibilità di differire l’entrata in vigore della fatturazione elettronica perchè le risorse sono state già inserite nella legge di Bilancio, questo Esecutivo si conferma contro i lavoratori e le imprese. Infatti, chi lavora e chi produce reddito, come le piccole e medie aziende, saranno spremuti per aiutare chi preferisce stare comodamente sul divano. I proventi della fatturazione elettronica serviranno, perciò, per finanziare l’assistenzialismo di Stato del reddito di cittadinanza”. Lo dichiara il presidente dei senatori di Fratelli d’Italia, Luca Ciriani.
