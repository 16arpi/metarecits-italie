Immigrati, La Russa: Lettera UNAR è bavaglio di stato. Cosa dice Renzi?

“Trovo incredibile, inammissibile e del tutto fuori luogo la lettera di censura inviata da un ente governativo al presidente di Fratelli d’Italia Giorgia Meloni per le opinioni da lei espresse in materia di immigrazione.  L’Ufficio nazionale antidiscriminazioni in sfregio alla nostra Costituzione oltre che ai basilari principi di democrazia, si è arrogato il potere di decidere cosa sia lecito o meno dichiarare da parte di un parlamentare e cittadino italiano. Il premier Renzi dica chiaramente cosa pensa di questa lettera spedita da un ufficio della Presidenza del Consiglio che altro non è che un vero e proprio ‘bavaglio di Stato’ che punta a silenziare chi la pensa diversamente”.
Lo dichiara Ignazio La Russa, deputato di Fratelli d’Italia-Alleanza Nazionale.
