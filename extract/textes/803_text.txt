Quirinale, Meloni su &#8216;il tempo&#8217;: No candidati filo-troika, appello a&#8230;

…LEGA, M5S E FI: SCEGLIAMO E VOTIAMO EUROCRITICO. «Lanciamo un appello alla Lega di Salvini, al Movimento 5 stelle di Grillo, a Forza Italia…

…persino a quella parte del Pd che non si arrende alla Troika, a tutti quei movimenti eurocritici che dicono di voler cambiare l’Unione europea. Basta ingerenze di potenze straniere, no a candidati filo-Troika come Prodi e Padoan o espressione del palazzo come Amato: scegliamo e votiamo insieme un nome che corrisponda a queste caratteristiche e che possa restituire all’Italia l’immagine di una Nazione orgogliosa e sovrana che non accetta di farsi piegare».
Lo scrive sul quotidiano il Tempo il presidente di Fratelli d’Italia-Alleanza nazionale, Giorgia Meloni.
«Noi siamo presidenzialisti e, quando non votammo per la riconferma di Napolitano, sperammo che la sua elezione fosse l’ultima parlamentare e che dalla volta successiva fosse il popolo a poter scegliere.Purtroppo così non sarà nemmeno stavolta. In queste ore tutti si affannano alla ricerca di un nuovo Capo dello Stato che sia rigorosamente “europeista” e “garante dei mercati”. Lo stesso identikit con cui in questi anni sono stati selezionati presidenti del Consiglio e ministri dell’Economia che ci hanno condotto nella peggiore crisi dal dopoguerra. Tanto mi basta per dire che oggi serve esattamente il contrario: una figura autorevole che sia garante degli italiani prima che dei mercati, talmente europeista da non essere disposto a farci “morire per l’Euro” – continua Meloni – Per Fratelli d’Italia-Alleanza nazionale il nuovo Presidente dovrà essere una persona estranea al palazzo, ai giochi di partito e alle spartizioni di potere. Ma soprattutto dovrà essere un eurocritico, una figura autorevole che non si pieghi ai diktat di Berlino o di Bruxelles, che difenda gli interessi degli italiani e non quelli dei poteri forti».
