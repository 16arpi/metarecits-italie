Terrorismo, Giovanna Petrenga: Oggi con la Meloni per commemorare le vittime della strage di Salerno. Bisogna riflettere sull&#8217;oggi e sulle scelte per il domani

La commemorazione delle vittime dell’attentato delle Brigate Rosse nel 1982 a Salerno è un atto dovuto nei confronti delle vittime, Antonio Bandiera, Mario De Marco e Antonio Palumbo, per cui la giustizia ha saputo ricostruire solo verità parziali. La violenza di allora ancora oggi, seppur in maniera declinata, si ripete nei confronti dei difensori dei cittadini e dei garanti della nostra sicurezza, basti pensare ai fatti di Macerata e alla vergognosa aggressione di ieri nei confronti di Giorgia Meloni da parte dei centri sociali. Fratelli d’Italia vuole destinare alle forze dell’ordine il 50% di quello che si raccoglie con la lotta alle mafie per incentivare il loro lavoro e, inoltre, condanna in maniera ferma e perentoria qualsiasi tipo di violenza nei loro confronti, nonché qualsiasi forma di terrorismo. La celebrazione delle vittime di allora deve essere l’occasione per riflettere sull’oggi e sulle scelte per il domani”. Questa la nota della deputata di Fratelli d’Italia Giovanna Petrenga.
