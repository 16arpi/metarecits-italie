Carceri, Rotelli: Piena solidarietà agli agenti penitenziari aggrediti oggi a Mammagialla

Al sovraffollamento, alla mancanza di personale e alle condizioni di disagio, negli ultimi tempi si sommano le ripetute aggressioni da parte di reclusi violenti che provengono da altre strutture e che hanno innalzato in maniera preoccupante il livello di pericolosità del penitenziario.

“Come già dichiarato dopo la visita a Mammagialla nel giorno di Pasqua, rinnovo il mio impegno per risolvere, con ogni mezzo disponibile, questa grave situazione, non è tollerabile che gli agenti svolgano i loro incarichi, tutti i giorni, in un simile clima, correndo dei rischi per la loro incolumità.
La sicurezza deve essere, al contrario, una delle prerogative essenziali garantite in ogni posto di lavoro.”

Lo dichiara in una nota il deputato di Fratelli d’Italia, Mauro Rotelli.
