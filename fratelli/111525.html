Dl Genova. Ciriani: Governo del cambiamento è sì al condono. FdI contraria a qualsiasi condono

“Il voto di Fratelli d’Italia è stato coerentemente contrario all’ipotesi di allargare le maglie per favorire il condono edilizio. Per questo abbiamo votato contro l’emendamento presentato dalla maggioranza Lega-M5s. Anche perchè per lo meno si sarebbe potuto prevedere che il condono di seconde case e attività commerciali abusive non fosse gratuito. Il nostro intento è quello di perseguire l’onestà sia nelle parole e sia nei concetti. Deve essere chiaro che tutto quello che aiuta a realizzare o a perfezionare un condono è esso stesso un condono. Perciò FdI è contro apertamente a qualsiasi forma di condono. Prendiamo atto, invece, che il M5S ora al governo non predica più quel moralismo estremista del mai più condoni. Anche questo, probabilmente, è il governo del cambiamento”. Lo dichiara il presidente dei senatori di Fratelli d’Italia, Luca Ciriani
