Immigrazione, Meloni: Gravissime le parole della giornalista rai su forze dell&#8217;ordine che passano informazioni alle ONG. Interrogazione FdI per accertare verità

«Le dichiarazioni della giornalista Rai Angela Caponnetto sono gravissime. Il Ministero dell’Interno apra immediatamente un’indagine per verificare la veridicità di queste affermazioni. Sarebbe intollerabile se alcuni tra coloro che sono pagati per far rispettare le leggi dello Stato italiano facessero in realtà l’esatto contrario. Come Fratelli d’Italia presenteremo subito un’interrogazione in Parlamento per arrivare in fondo a questa vicenda».
Lo scrive su Facebook il presidente di Fratelli d’Italia Giorgia Meloni, in riferimento alle parole “un ringraziamento a quelle poche forze dell’ordine che ci hanno dato comunicazioni sottobanco e che continuano a lavorare con le ONG anche se hanno ordini diversi” pronunciate dalla giornalista Rai durante una diretta web.
