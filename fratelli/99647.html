Tunisia: Bardo; Meloni: Alfano conferma rischio terroristi su barconi

…GOVERNO SIA COERENTE E BLOCCHI SBARCHI. «Dall’informativa del Governo alla Camera sull’arresto del marocchino sospettato di essere coinvolto nella strage del Bardo a Tunisi apprendiamo con sorpresa che Alfano sostiene che lui e il Governo non hanno mai escluso la possibilità di infiltrazioni terroristiche sui barconi. È davvero strano perché finora abbiamo sempre sentito gli esponenti dell’Esecutivo e della maggioranza affermare l’esatto contrario. Ma ora Renzi e Alfano siano coerenti con quanto affermato oggi in Parlamento dal ministro dell’Interno e si decidano a bloccare immediatamente tutti gli sbarchi in Italia. Perché gli italiani non hanno alcuna intenzione di far arrivare altri terroristi sul territorio nazionale».
È quanto dichiara il presidente di Fratelli d’Italia, Giorgia Meloni.
