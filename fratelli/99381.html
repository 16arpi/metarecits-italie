Regionali, 25 aprile: Salvini e Meloni lanciano il &#8216;Fronte di&#8230;

…LIBERAZIONE DA RENZI’ IN TOSCANA E MARCHE. Matteo Salvini e Giorgia Meloni lanciano nelle regioni Toscana e Marche, simbolo della peggiore sinistra, il ‘Fronte di Liberazione’ che aspira ad essere la base sulla quale costruire una solida alternativa al renzismo. Nella Toscana del Monte dei Paschi e del Patto del Nazareno, e nelle Marche della crisi della Whirpool e del trasformismo di Spacca, nasce un polo che può davvero scombinare i progetti di chi pensa di poter imporre ai cittadini ricette indigeribili. Con Fratelli d’Italia e Lega Nord sono moltissime le liste civiche toscane e marchigiane che stanno aderendo a questo progetto, alcune delle quali non legate storicamente all’area del centrodestra. Le candidature alla Presidenza di Claudio Borghi in Toscana e Francesco Acquaroli nelle Marche, in ticket rispettivamente con Giovanni Donzelli e Luca Paolini, rappresentano la migliore offerta possibile per qualità e radicamento, ma soprattutto una speranza di buon governo per due regioni importanti e strategiche. Matteo Salvini e Giorgia Meloni presenteranno i contorni del progetto in una conferenza stampa che si terrà nei prossimi giorni.
