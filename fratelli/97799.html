Camera, La Russa: Su De Girolamo no procedimenti di competenza&#8230;

…GIUNTA AUTORIZZAZIONI. “Non ci sono stati e non ci sono nemmeno in prospettiva, elementi per un procedimento di competenza della Giunta per le Autorizzazioni (che peraltro esprime solo una proposta all’Aula) a carico dell’on. Nunzia De Girolamo.

Trovo pertanto inutile la polemica sollevata da alcuni membri della Giunta i quali sanno benissimo che, anche laddove si dovessero manifestare situazioni di conflitto d’interesse, ne deriverebbe da parte dell’eventuale interessato il dovere di astensione dal voto”.
Così in una nota il Presidente della Giunta per le Autorizzazioni della Camera Ignazio La Russa che ricorda inoltre come “la nomina a vicepresidente della Giunta dell’on. De Girolamo sia avvenuta a larghissima maggioranza”.
