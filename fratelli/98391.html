Riforme, Corsaro: Intesa forza italia-PD nulla a che vedere con&#8230;

…FUNZIONALITA’ ISTITUZIONI ITALIANE. “Non riusciamo a capire perché una buona parte dei voti di Forza Italia si sommi ai voti del Pd per difendere un’ intesa presa nel chiuso di quattro mura e che non ha nulla a che vedere con la funzionalità delle nostre istituzioni”.

È quanto ha dichiarato il deputato di Fratelli d’Italia-Alleanza nazionale Massimo Corsaro intervenendo in aula a commento dell’emendamento sulla funzionalità del Senato. “Renzi-ha aggiunto Corsaro- ha spacciato la semplice trasformazione del Senato in un dopo lavoro per i consiglieri regionali per l’abrogazione del Senato. Che non viene eliminato ma diventa un dopo lavoro per gli eletti delle Regioni”. “Oggi Renzi- ha concluso- ha riconsegnato le chiavi di Bruxelles come il portinaio supplente del mese di agosto: senza neppure spolverare la guardiola”.
