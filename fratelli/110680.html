Migranti, Rampelli: Da Europa alleanza anti-italiana, Governo batta un colpo

“Al vertice europeo dei capi di Stato il governo italiano ha fatto la figura del pugile suonato che barcolla sotto i colpi degli eurocrati. Ancora una volta il presidente del Consiglio viene messo all’angolo in nome di un’alleanza anti-italiana. Ci hanno spernacchiano su frontiere e migranti e fatto spallucce sulla revisione della missione Sophia che prevedeva la rotazione dei porti. L’Europa ha fallito, i disastri sono sotto gli occhi di tutti, da Mare Nostrum a Frontex passando per Triton – comprese le Ong – le operazioni in mare si sono rivelate un grande bluff e un business per i trafficanti di uomini. Altro che responsabilità condivise, l’Europa continua a scaricare sull’Italia il peso dell’immigrazione continuando però a incassare i nostri soldi. Il governo Conte batta un colpo invece di punzecchiarsi su reddito di cittadinanza, blocco dei porti, Ilva, Tav, Tap, Olimpiadi, famiglia e lotta alla droga, mentre restano ancora indefinite le partite su scuola, vaccini, Bolkenstein, periferie, banche e terremoto. Nel frattempo slitta alla prossima settimana il Consiglio dei Ministri su dl immigrazione e sicurezza…”.
E’ quanto dichiara in una nota Fabio Rampelli, vicepresidente della Camera e deputato di Fdi.
