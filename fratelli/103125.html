L.stabilità, Cirielli: Da Alfano bugie su forze dell&#8217;ordine, Renzi chiarisca

“Invece di fare i soliti proclami, ci saremmo aspettati dal ministro Alfano più serietà e soprattutto maggiore rispetto nei confronti degli appartenenti al comparto sicurezza. Snocciolare cifre sbagliate sugli aumenti previsti nella Legge di Stabilità per le nostre Forze dell’Ordine, come denunciato anche dal Sap, è l’ennesima mortificazione per quanti ogni giorno difendono e garantiscono la nostra libertà e sicurezza”. È quanto dichiara Edmondo Cirielli, deputato di Fratelli d’Italia-Alleanza Nazionale.
“Ci auguriamo, pertanto – aggiunge – che il presidente Renzi voglia fare chiarezza e rimediare agli errori e alle insufficienze del ministro del suo esecutivo. Le nostre donne e i nostri uomini in divisa meritano verità e innanzitutto più rispetto”.
Roma, 19 ottobre 2016
