Covid, Delmastro: da Cdm ginepraio che tutti faticano a capire

“Il Presidente del Consiglio si e’ evaporato perché per reggere ad un Cdm così tribalizzato e balcanizzato ha dovuto far ricorso come sempre ad una mediazione al ribasso con un esito che è un ginepraio che tutti faticano a capire”. 
Così Andrea Delmastro, deputato di Fratelli d’Italia intervenendo alla trasmissione Omnibus in onda su La7.
“È aberrante – ha aggiunto Delmastro – ascoltare quello che sostiene la deputata del Pd Quartapelle quando parla di oggi come di una ‘giornata test’ perché non sono accettabili test sulla pelle degli italiani. Lo vada a raccontare a quegli italiani che sono bloccati in Sicilia e in Sardegna e che non sanno come tornare sul continente o alle persone che abitano sulle isole minori come Ischia e che non sanno come fare per andare all’ospedale a Napoli”.
“Inoltre – ha concluso il deputato di Fratelli d’Italia- tutti sapevano che oggi tra la riapertura delle scuole e l’inpennata dei casi sarebbe stata una giornata difficile ma nessuno al governo ha ancora fatto niente per l’areazione ventilata nelle scuole, per implementare il trasporto pubblico locale o per le cure domiciliari”.
