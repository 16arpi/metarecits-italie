Elezioni, Meloni: Napolitano ha un&#8217;idea tutta sua di democrazia ed è responsabile destituzione dell&#8217;ultimo Governo scelto dagli italiani

“Giorgio Napolitano, ricordiamoci, è responsabile della destituzione dell’ultimo governo scelto dai cittadini, del pupazzo dei poteri forti Mario Monti che fu proprio un governo del Presidente, del governo Letta, del governo Renzi. È stato anche sostenitore del governo Gentiloni, nato contro il parere dei cittadini, dopo il referendum nel quale gli italiani avevano detto in massa che non volevano più la sinistra al governo. Diciamo che Giorgio Napolitano ha un’idea tutta sua della democrazia e che mediamente dove sta lui non sto io, del resto sosteneva anche l’ingresso dei carri armati sovietici in Ungheria come se fosse un’opzione di libertà”.
Così il presidente di Fratelli d’Italia e candidato premier, Giorgia Meloni, intervistata questa mattina da Pierluigi Diaco, Fulvio Giuliani e Giusi Legrenzi nel corso di Non Stop News, in onda su Rtl 102.5 e in radiovisione sul canale 36 del Dt e sul 750 di Sky.
