Immigrazione, Meloni: Sbarchi risultato abolizione reato di clandestinità

«Il risultato di quello che sta accadendo in questi giorni, con migliaia di immigrati che stanno raggiungendo l’Italia sui barconi, è il frutto di ciò che è accaduto l’altro giorno alla Camera quando la maggioranza, con l’aiuto anche di Forza Italia, ha votato l’abolizione del reato di immigrazione clandestina:
  
 un reato che esiste praticamente in tutta Europa e che invece noi abbiamo pensato bene di rimuovere, immaginando che così il problema sarebbe stato risolto e non capendo invece che così lo peggioriamo, perché è l’Italia vista come soluzione di tutti i problemi che poi produce l’idea di essere un porto franco» 
Lo ha detto il presidente di Fratelli d’Italia-Alleanza Nazionale, Giorgia Meloni, a margine di una manifestazione di FdI-AN a Pordenone davanti alla sede di Equitalia.
Roma, 11 aprile 2014
