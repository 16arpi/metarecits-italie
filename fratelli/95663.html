Siria, Fidanza: Dove sono le bandiere arcobaleno della sinistra?

“Non vedo bandiere arcobaleno in giro e la sinistra italiana dimostra ancora una volta la sua incoerenza: una guerra è buona se la fa Obama, cattiva se la fa Bush e magari incidentalmente c’è il centrodestra al governo in Italia? Ai tempi dell’Iraq tutta la sinistra era in piazza a stracciarsi le vesti insieme con pacifisti e centri sociali, adesso neanche mettono la bandiera arcobaleno sul terrazzo vicino ai gerani”.
  
Lo dice Carlo Fidanza, europarlamentare di Fratelli d’Italia, in una intervista rilasciata al giornale online Barbadillo.it .“Siamo di fronte ad una nuova guerra spacciata per umanitaria – conclude Fidanza – che verrà dichiarata in barba al diritto internazionale e avrà come esito più probabile quello di infiammare una regione già fortemente instabile e di favorire la sostituzione di un regime laico con un nuovo regime fondamentalista”.
Roma, 29 agosto 2013
