Parchi, Rizzetto-Taglialatela: Con un emendamento il Pd fa marchetta a petrolieri

 
“Con un emendamento equivoco, ma neppure, troppo il Pd fa l’ennesimo regalo ai poteri forti, in questo caso ai petrolieri”. È quanto denunciano i deputati di Fratelli d’Italia-Alleanza nazionale Marcello Taglialatela e Walter Rizzetto.
“Il presidente della commissione Ambiente ha presentato una modifica nella quale si prevede che all’interno dei parchi siano consentite attività estrattive (quelle già in corso) e le attività a loro connesse. Questo significa che si subordina la tutela del parco agli interessi di società multinazionali che si arricchiscono con la nostra terra, senza dare nulla, o quasi,  in cambio”.
“Paradossalmente  – hanno concluso Taglialatela e Rizzetto – il cittadino che vuole aprire una nuova finestra nella propria abitazione non potrà farlo, mentre le società che svolgono  attività estrattive inquinanti e lavori legati all’estrazione ancora più inquinanti  hanno il via libera. Ipocriti!”.
