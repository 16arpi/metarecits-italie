Migranti, Meloni: Governo ufficio collocamento immigrati e sedicenti profughi, sindaci si ribellino a questa ennesima follia


“Il Governo Renzi-Alfano si è trasformato nell’ufficio di collocamento di immigrati e sedicenti profughi: non bastava pagare loro vitto e alloggio con i soldi degli italiani, ora vuole addirittura dare loro un lavoro coinvolgendo i Comuni in cui sono ospitati. Il tutto alla faccia dei disoccupati italiani e delle famiglie sotto la soglia di povertà assoluta. Rivolgo un appello a tutti i Sindaci italiani: fate sentire la vostra voce e ribellatevi a questa ennesima follia. Un governo non eletto da nessuno non ha alcun diritto di imporre a chi è stato eletto dai cittadini e risponde ai cittadini delle scelte che vanno contro il loro interesse. Farebbe bene Piero Fassino a dimostrare autonomia da Renzi nel suo ruolo di presidente dell’ANCI e a indire una consultazione tra i sindaci per sapere cosa pensano della gestione dell’accoglienza e del trattamento che il Governo sta riservando loro. Scoprirebbe che ci sono decine di casi Capalbio sparsi in tutta Italia”.

Lo scrive su Facebook il presidente di Fratelli d’Italia, Giorgia Meloni.
