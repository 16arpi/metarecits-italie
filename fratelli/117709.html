Coronavirus, Silvestroni: Misure governo insufficienti

“È necessario concentrare tutte le risorse disponibili per adeguare il sistema sanitario italiano all’emergenza e cercare i fondi necessari per sostenere le imprese in difficolta’. Nel 2020 L’unione Europea puo’ dimostrare finalmente di servire a qualcosa almeno in queste situazioni di gravità eccezionale. 
Il governo nel Decreto di ieri sera stanzia  3,6 miliardi di misure economiche per cercare di sollevare la situazione. Non possono bastare alle imprese, ai commercianti, agli artigiani e agli agricoltori, ma sopratutto al settore del turismo. Non sono sufficienti 3,6 miliardi. Il governo deve rendersi conto che sono misure inadeguate e non basta rimandare o ridurre i tributi a fronte di una emergenza economica nazionale. Se non è in grado di assumersi le responsabilità di scelte importanti allora se ne deve andare subito a casa” lo dichiara in una nota il deputato di Fratelli d’Italia Marco Silvestroni. 
