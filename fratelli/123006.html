Vaccini, Fidanza: scommessa Von der Leyen fallita, se ne assuma la responsabilità

“L’annuncio di Austria e Danimarca, dopo quello di Ungheria, Repubblica Ceca e Slovacchia, di procedere autonomamente alla produzione e all’acquisto di vaccini fuori dall’accordo Ue, certifica il fallimento della strategia messa in campo dalla Commissione Europea. Ursula Von der Leyen ha giocato una scommessa politica sui vaccini, tutta Europa – noi compresi – l’ha sostenuta, ma oggi è tempo di dire che purtroppo questa scommessa l’ha persa.Contratti negoziati tardi e male nonché procedure di autorizzazione prolisse da parte di EMA hanno portato alla scarsità di vaccini e al proliferare di scelte autonome da parte degli Stati membri. Chi ha sbagliato se ne assuma la responsabilità”. 
È quanto dichiara in una nota il Capodelegazione di Fratelli d’Italia – ECR al Parlamento Europeo, Carlo Fidanza.
