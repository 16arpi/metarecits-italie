L. elettorale europee, Corsaro: Necessario voto segreto

LA GIUNTA PER IL REGOLAMENTO SI PRONUNCI “Per prassi parlamentare il voto segreto si riconosce quando si mette in votazione un criterio di attribuzione dei seggi elettorali. In questo caso, non vi è dubbio che si tratti ipso facto di una modifica di attribuzione dei seggi.
  
 Il fatto che non sia stato concesso,  perché così prevede la prassi, non è ragione sufficiente. Una norma adottata per prassi può anche essere scorretta, può in sostanza costituire una pedissequa ripetizione di errori. Basti pensare che soltanto dopo 8 anni la Corte Costituzionale ha giudicato incostituzionale la legge con cui sono stati eletti 3 Parlamenti:  figuriamoci quanto possano esserlo le prassi. Per questo ho chiesto che la  giunta per il  regolamento venga subito convocata per valutare se su questo emendamento può essere applicato il voto segreto”. 
È quanto ha dichiarato il deputato di Fratelli d’Italia-Alleanza nazionale Massimo Corsaro unendosi alla richiesta di voto segreto su un emendamento sulle circoscrizioni elettorali alla pdl modifica legge elettorale per il rinnovo del Parlamento europeo.  
Roma, 8 aprile 2014
