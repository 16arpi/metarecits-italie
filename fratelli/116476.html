Vigili del fuoco, FdI: Equiparare stipendio a quello delle forze dell&#8217;ordine

“I servitori dello Stato devono essere stipendiati per ciò che fanno e per questo abbiamo voluto essere presenti alla manifestazione di stamattina organizzata dai sindacati dei Vigili del Fuoco. Abbiamo portato l’adesione di Fratelli d’Italia alla protesta di una categoria di lavoratori particolarmente importante visto che garantiscono l’incolumità e la sicurezza dei cittadini ogni giorno,  mettendo a rischio anche  la propria vita, per questo alla Camera abbiamo presentato già un mese fa una risoluzione che impegna il Governo a farsi carico di questo tema condiviso dagli italiani, e sembrerebbe dalle forze politiche, come l’equiparazione stipendiale dei Vigili del Fuoco con tutte le altre forze dell’ordine. Al Senato, inoltre, abbiamo presentato due emendamenti alla legge di bilancio che lo rendono possibile: tutte le forze politiche si dicono favorevoli a parole. Ora lo dimostrino con i fatti approvando la risoluzione di Fratelli d’Italia alla Camera dei Deputati e poi gli emendamenti al Senato. Gli eroi vanno anche pagati per quello che fanno”.
Lo dichiarano i deputati di Fratelli d’Italia, Emanuele Prisco e Marco Osnato.
