III Municipio, Mollicone: Prefetto garantisca sicurezza campagna elettorale

Quanto accaduto prima a Garbatella e ieri a Val Melaina dimostra che non è garantita la sicurezza in questa campagna elettorale.
Chiediamo al Prefetto di Roma di approntare un piano di sicurezza per tutte le forze politiche che come la nostra vanno a cercare il consenso in mezzo ai cittadini, nei mercati e per strada.
Vengano identificate le scorie dei centri sociali che ormai disperati aggrediscono gli avversari perché non hanno altro programma se non quello di occupare spazi pubblici su cui lucrare.
Solidarietà ai nostri militanti. Nel prossimo fine settimana saremo a loro fianco in piazza per dimostrare che non abbiamo mai avuto paura e certo non cominceremo ora ad averne.
È quanto dichiara il deputato di Fratelli d’Italia Federico Mollicone
