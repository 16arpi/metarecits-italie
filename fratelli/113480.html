Banche, Osnato: Sorpreso da parole Tajani contro commissione inchiesta

Sono sorpreso dalle parole di Antonio Tajani contro la Commissione d’inchiesta sul sistema bancario. Sorpreso perché la Commissione d’inchiesta chiesta da Fratelli d’Italia, è stata votata anche da Forza Italia, partito di Tajani, con un voto pressoché unanime del Parlamento italiano. Sono ancor più stupito poi, per le sue parole di critica preventiva all’attività della Commissione. Il Presidente del Parlamento Europeo sembra quasi spaventato all’idea che qualcuno – legittimato dal popolo – voglia far luce sulle storture e malversazioni del sistema delle banche. Dall’alto del suo importante ruolo, è sicuro Tajani di avere fatto tutto il possibile per evitare che negli anni si arrivasse allo sfascio di questo sistema?
