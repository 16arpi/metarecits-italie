Giustizia, Cirielli: No gerarchizzazione procure, Csm rafforzi autonomia Pm

“Mi unisco alle preoccupazioni di una “deriva autoritaria” espresse da Autonomia e Indipendenza a causa di una circolare che il Csm starebbe mettendo a punto sulle Procure. Gerarchizzarle completamente, rafforzando i poteri del procuratore e togliendo ulteriormente autonomia ai pm sarebbe un errore gravissimo. Sarebbe auspicabile, invece, un’inversione di tendenza dopo l’errore fatto anni fa di accentrare i poteri nelle mani dei Procuratori della Repubblica. Mi auguro che il Csm rifletta bene e voglia difendere e rafforzare l’indipendenza dei singoli pubblici ministeri”. È quanto dichiara Edmondo Cirielli, deputato di Fratelli d’Italia-Alleanza Nazionale, responsabile del Dipartimento Giustizia del partito.
