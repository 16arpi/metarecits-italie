Rampelli, disoccupazione tedesca scende, quella italiana sale.

In Italia la disoccupazione è il doppio di quella tedesca. Oggi l’Istat ci informa di un altro record regalatoci da Monti: disoccupazione all’11,2%, il livello più alto dal 1999. Mentre ieri a Berlino la Merkel, proprio alla presenza di Monti, celebrava in una grande festa un altro calo della disoccupazione tedesca, il tasso di disoccupazione italiano è arrivato al doppio di quello della Germania.  In questa Europa a trazione tedesca e in quest’Italia sua ruota di scorta c’è qualcosa di malato di cui Fratelli d’Italia intende occuparsi.
E’ quanto dichiara Fabio Rampelli, deputato di ‘Fratelli d’Italia-Centrodestra nazionale’.
