Dazi, FdI: Governo a sovranità limitata consente che infrazione di altri venga pagata da Italia

Esecutivo succube di una Europa della finanza e delle multinazionali
“Questo governo a sovranità limitata consente che ad una infrazione commessa da altri Paesi sia l’Italia a pagarne il conto. I dazi del 25% posti dagli Stati Uniti a carico dei prodotti europei colpiscono pesantemente i prodotti di eccellenza italiana e fa ridere sentir dire dal presidente del Consiglio Conte che chiederà lo sconto. Gli italiani vogliono che il governo vada in Europa a difendere l’interesse nazionale ma voi siete sudditi di una Europa della finanza, delle multinazionali e delle inique sanzioni nei confronti della Russia. Per battere i pugni sul tavolo occorre avere il coraggio ed essere autorevoli e liberi così come è Fratelli d’Italia che continuerà a battersi al fianco dei produttori e a tutela dell’interesse nazionale.”.Così Luca de Carlo, deputato di Fratelli d’Italia nel corso del question time di Fratelli d’Italia al ministro per gli Affari europei Vincenzo Amendola.
