Taglialatela: Sbagliato attaccare le forze dell&#8217;ordine. Napoli ha bisogno&#8230;

…DI RECUPERARE IL SENSO DELLE ISTITUZIONI. “Sottovalutare o negare la condizione di degrado sociale nella quale una gran parte del nostro territorio è ridotta è un errore nel quale chi rappresenta le Istituzioni non dovrebbe incorrere…
  
…è quanto dichiarato in una nota da Marcello Tagliatatela, Parlamentare napoletano di Fratelli d’Italia – Alleanza Nazionale.
E’ evidente che il problema non si riduce alla sola città di Napoli, vi sono fette di territorio sempre più estese nelle quali si avverte forte la mancanza delle Istituzioni. Da questo punto di vista condivido in pieno le dichiarazioni rilasciate stamani a “Il Mattino” da Padre AnielloManganello.
Per questo motivo – continua Tagliatatela – in una città come la nostra è sbagliato mettere in discussione l’operato delle forze dell’ordine, spesso unico baluardo di legalità in alcuni quartieri periferici della città. “La vicenda del giovane Davide Bifolco, tragicamente rimasto ucciso al Rione Traiano durante un pattugliamento delle forze dell’ordine venerdì scorso, va a sommarsi a quelle recenti che hanno visto la morte di un giovane per la caduta di un cornicione e l’annegamento di un altro ragazzo sul cosiddetto “lungomare liberato”, in una città che sembra aver smarrito qualsiasi senso civico e nella quale è evidente che vi sia bisogno di Istituzioni capaci e più attente alle esigenze delle periferie.
In un territorio abbandonato a se stesso le Istituzioni Pubbliche hanno il dovere di assicurare le condizioni di sicurezza indispensabili per una crescita civile ed economica.
Nei momenti di crisi e difficoltà lo Stato deve far sentire forte ed alta la sua voce ed è per questi motivi che riteniamo vi sia la necessità di una forte presa di coscienza che non può escludere interventi legislativi che assicurino certezza della pena e che vadano di pari passo con l’abbassamento dell’età imputabile”, ha concluso il Deputato di FdI – AN.
