Maro&#8217;: La Russa, gesto Marino vergogna per Roma. 4 novembre mobilitazione nazionale

“Ricordo che quando invitai tutti i sindaci delle città italiane a esporre il poster di solidarietà ai due marò prigionieri in India,  feci enorme fatica a ottenere collaborazione dalle giunte di sinistra che con poche lodevoli eccezioni non aderirono. Al contrario Roma col sindaco Alemanno e Catania, furono le prime a esporre il maxi manifesto con le foto dei militari italiani che i governi Monti e Letta non hanno saputo tutelare. Ora Marino come Pisapia a Milano compie l’opera.
  
Una vergogna per Roma. Invito il ministero della Difesa a indire per il 4 novembre una giornata di mobilitazione nazionale a favore del pronto ritorno dei due marò in Italia. Sarebbe grave lasciare senza risposta atti come quello di Marino”. Lo dichiara Ignazio La Russa, presidente di Fratelli d’Italia.
Roma, 20 ottobre 2013
