Immigrazione, Foti: Accordo è vittoria storica del Governo Meloni

“Il patto sui migranti verrà discusso al prossimo Consiglio europeo ma senza l’emendamento sulle Ong che la Germania e i partiti della sinistra europea volevano imporre. È un accordo storico quello raggiunto dal governo Meloni oggi a Bruxelles, dove è stato ribadito – e questa volta accettato e condiviso da tutti gli Stati – il principio secondo il quale non saranno i trafficanti di esseri umani a decidere chi fare entrare nei nostri territori.  Superata una volta per tutte la narrazione demagogica delle sinistre, che hanno provato ad ostacolare in ogni modo il governo italiano e che ha portato ai disastri odierni, passa la linea Meloni in difesa dello Stato di diritto e del sostegno alle Nazioni di primo approdo”.
Così in una nota, il capogruppo di Fratelli d’Italia alla Camera, Tommaso Foti. 
