Piemonte, Meloni: Sentenza discutibile nel merito e nella tempistica, solidarietà a Cota e a 2 mln di piemontesi

«Desidero esprimere la solidarietà di Fratelli d’Italia a Roberto Cota e ai 2 milioni di piemontesi che nel 2010 hanno votato direttamente il Presidente della Regione e sostenuto il centrodestra. Una sentenza discutibile nel merito e nella tempistica con la quale è stata adottata, se si tiene conto che arriva nello stesso giorno in cui Sergio Chiamparino dichiara la sua disponibilità a candidarsi a Governatore per il centrosinistra e la Procura decide di archiviare, unico caso tra 33, la posizione dell’ex sindaco di Torino all’interno del caso Murazzi. Siamo molto colpiti dal comportamento dei magistrati che sembrano voler negare la sovranità popolare e togliere ai cittadini il diritto di scegliere da chi farsi rappresentare».
  
 
È quanto dichiara il presidente dei deputati di Fratelli d’Italia, Giorgia Meloni.
Roma, 10 gennaio 2013
