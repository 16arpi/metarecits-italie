Unioni civili, La Russa: Marchini cresce di 2 punti? Piepoli unico sondaggista in grado di&#8230;

PROMUOVERE SONDAGGIO IN 24 ORE. CURIOSI DI SAPERE METODO. “Piepoli è l’unico sondaggista al mondo in grado in sole 24 ore di promuovere un sondaggio, preparare il campione, fare le circa mille telefonate valide, elaborare i risultati confrontandoli con i precedenti, preparare immediati comunicati stampa e farli uscire sulle agenzie. E se qualcuno pensa che il risultato gradito a Marchini dopo le sue dichiarazioni sulle unioni civili sia inattendibile, sbaglia di grosso: sono incapaci tutti gli altri sondaggisti che come minimo hanno bisogno di quattro, cinque giorni per le rilevazioni. Piepoli evidentemente ha un metodo tutto suo per scoprire come avanza Marchini. Curiosi di sapere quale è”.
Lo dichiara Ignazio La Russa, deputato di Fratelli d’Italia, commentando le parole del sondaggista Piepoli secondo cui il candidato sindaco Marchini avrebbe guadagnato due punti percentuali con le dichiarazioni di ieri sulle unioni civili.
