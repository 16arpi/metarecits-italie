Roma; Migranti sgomberati, Meloni: Chi commette reati non è un rifugiato e va espulso

«Scene di ordinaria follia nel centro di Roma a due passi dalla stazione Termini: gli immigrati e i centri sociali che da 4 anni occupavano abusivamente il palazzo di via Curtatone hanno organizzato un’indegna guerriglia urbana aggredendo le Forze dell’Ordine con bombole di gas, sassi e bottiglie incendiarie. Basta con la tolleranza, basta col buonismo della sinistra, basta con la complicità delle solite Ong che difendono l’indifendibile: chi commette reati non è un rifugiato ma un banale criminale, non ha nessun diritto ad essere accolto a spese degli italiani e deve essere espulso immediatamente dall’Italia».
Lo scrive su Facebook il presidente di Fratelli d’Italia, Giorgia Meloni.

