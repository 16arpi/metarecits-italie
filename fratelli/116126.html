Parlamento. La Pietra: Ennesimo rinvio Commissioni inchiesta su banche e Forteto. Si vuole impedire di  fare chiarezza?

“Ancora un rinvio per la seduta di insediamento delle Commissioni bicamerali d’inchiesta sulle banche e sul Forteto. Non capiamo questi continui rinvii, quasi come ad impedire che si possa iniziare un percorso di chiarezza in queste due vicende, che vedono coinvolti donne e uomini del Pd e del nuovo partito di Renzi. Capiamo, invece, le tensioni in questa nuova maggioranza dove non si vogliono creare ulteriori criticità in una situazione di per sè già delicata. Ci appelliamo, quindi, ai presidenti di Camera e Senato affinché le due Commissioni siano convocate il prima possibile. Non vogliamo aggiungere alle tante ingiustizie anche quella di impedire ai cittadini di conoscere la verità su queste due scandalose vicende”. Lo dichiara il senatore di Fratelli d’Italia, Patrizio La Pietra.
