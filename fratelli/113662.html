Editoria. Fazzolari: Sottoscrivo appello parlamentari per redazione romana ‘Il Giornale’. Lo firmi anche la maggioranza 

“Ho firmato convintamente l’appello dei parlamentari per scongiurare la chiusura della redazione romana de Il Giornale. Sono convinto che il trasferimento della sede a Milano rappresenti un gravissimo danno sia per l’Azienda e sia per Roma, che come Capitale dell’Italia non può vedersi privata di una risorsa così importante. Mi auguro che anche le forze di maggioranza sottoscrivano questo appello, abbandonando definitivamente il programma di taglio dei fondi per l’editoria che sta acuendo la crisi del settore e minando la pluralità dell’informazione. I giornali rappresentano un presidio di democrazia e libertà che non va disperso”. Lo dichiara il senatore di Fratelli d’Italia, Giovanbattista Fazzolari, responsabile del programma di FdI.
