Immigrazione, Meloni: Chiudere frontiere subito, sistema sicurezza&#8230;

…NON REGGE SE PER GOVERNO CAOS IN LIBIA NON È PERICOLO. «Antimafia di Palermo conferma: in Libia i terroristi controllano i barconi degli immigrati. Chiudere le frontiere subito. Basta sbarchi!». Lo scrive su Twitter il presidente di Fratelli d’Italia, Giorgia Meloni.
«Rivolgo le mie congratulazioni alle Forze di polizia e alla magistratura – ha aggiunto il presidente di FdI – , che hanno smantellato una cellula terroristica di matrice islamica impegnata nel reclutamento di combattenti dell’Isis. Questa operazione conferma che i rischi che l’Italia sta correndo in questo momento sono reali e concreti. Ma il nostro sistema di prevenzione e di sicurezza non potrà mai reggere se il Governo Renzi continua sulla strada della politica dell’immigrazione incontrollata, dell’accoglienza incondizionata dei richiedenti asilo, della sottovalutazione del radicalismo islamico presente in Italia e a comportarsi come se il caos in Libia non rappresenti un serio pericolo per la nostra sicurezza».
