L. stabilità, Meloni: Renzi se la prende con povera gente, su isee bocciatura da Governo inumano


«La legge di stabilità del governo Renzi favorisce le grandi lobby, i gruppi di potere, gli amici degli amici e se la prende con la povera gente. L’esempio lampante è l’aver bocciato l’emendamento con il quale Fratelli d’Italia chiedeva di escludere dal calcolo dell’Isee le pensioni di invalidità e le indennità di accompagnamento. Cercavamo una norma che potesse aiutare chi ha un disabile o un invalido a casa ma è stata bocciata da un governo evidentemente inumano».
Lo ha detto interpellata dai giornalisti alla Camera il presidente di Fratelli d’Italia, Giorgia Meloni.
