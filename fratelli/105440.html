Moschea Sesto san Giovanni, Meloni: FdI mantiene impegni con i cittadini grazie a Sindaco e ad assessore Lamiranda non si farà


“Fratelli d’Italia mantiene gli impegni: a Sesto San Giovanni grazie al sindaco Di Stefano e all’assessore all’urbanistica di FdI Antonio Lamiranda, la moschea più grande del nord Italia che la sinistra voleva costruire non si farà.
Questo risultato è il coronamento di una lunga battaglia iniziata dai banchi dell’opposizione e sulla quale avevamo preso con i cittadini un impegno chiaro. Io stessa a pochi giorni dal ballottaggio ho partecipato ad un presidio organizzato da Fratelli d’Italia davanti all’area in cui sarebbe dovuta sorgere un’opera che oggi scopriamo essere priva di molti requisiti minimi amministrativi richiesti dalla legge. Promessa mantenuta e complimenti al sindaco e alla giunta”.
Lo scrive su facebook il presidente di Fratelli d’Italia, Giorgia Meloni
