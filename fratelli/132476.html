Rai, Speranzon: finalmente servizio pubblico non è più di parte

“L’approvazione oggi da parte del Cda Rai dei nuovi palinsesti e dello schema di contratto di servizio è un’ottima notizia. Dopo lunghi mesi di immobilismo, possiamo finalmente assistere a un cambio di passo all’insegna del fare. Inoltre, l’ampio numero di voti favorevoli all’interno del Cda testimonia il consenso nei confronti di Roberto Sergio e Giampaolo Rossi. La nuova Rai sta prendendo forma, l’obiettivo è ripristinare un servizio pubblico e non più un servizio di una precisa parte politica bocciata dagli italiani nelle urne”.
Lo afferma il senatore Raffaele Speranzon, vicepresidente vicario di Fratelli d’Italia a palazzo Madama e componente della commissione di Vigilanza Rai.
