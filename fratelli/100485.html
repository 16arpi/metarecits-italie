Russia, Meloni: Oggi e domani a San Pietroburgo, al forum euroasiatico delle donne

«Oggi sarò a San Pietroburgo, in Russia, per incontrare il Console Generale d’Italia, Leonardo Bencini, e i rappresentanti del mondo imprenditoriale italiano. Domani, invece, sarò al Palazzo Tavrichesky per partecipare al “Forum Euroasiatico delle donne”. Ho accettato, infatti, con piacere l’invito del Vice Presidente del Consiglio della Federazione dell’Assemblea Federale Russa, senatrice Galina Karelova. Sarà per me un onore portare il mio contributo di italiana a questo evento internazionale organizzato dall’Assemblea Interparlamentare degli Stati partecipanti alla Comunità degli Stati indipendenti e dal Consiglio della Federazione dell’Assemblea Federale della Federazione Russa».
È quanto scrive su Facebook il presidente di Fratelli d’Italia, Giorgia Meloni.
