Alitalia. Ruspandini: Da Patuanelli parole preoccupanti. Riferisca in Parlamento, parametri debito e investimenti vanno rivisti

“Sono preoccupanti le parole del ministro Patuanelli. In un momento tanto grave va rivisto il modo stesso di approcciarsi alla questione Alitalia e vanno superati i parametri stessi del debito e degli investimenti. Fratelli d’Italia chiede che il ministro riferisca in Commissione e che si smetta con la politica degli annunci e di prendersela con i lavoratori, che alla fine purtroppo sono gli unici a pagare. Siamo disposti a dare il nostro contributo per quello che è un asset decisivo per le Nazione, purché ci sia il necessario e dovuto coinvolgimento. Fratelli d’Italia non rimarrà a guardare”. Lo dichiara il senatore di Fratelli d’Italia, Massimo Ruspandini, capogruppo di FdI in Commissione Trasporti.
