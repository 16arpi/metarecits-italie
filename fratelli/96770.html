Ingresso clandestino, Rampelli: Smantellando la sicurezza nazionale, Renzi cancella l&#8217;Italia

Alfano, come Grillo,  getta la maschera “La sicurezza nazionale è uno dei valori costitutivi di uno Stato. La pdl delega ‘messa alla prova’ non solo smantella l’ergastolo, già di per sé attenuato a causa delle pene alternative, ma abroga il reato di ingresso clandestino derubricato a illecito amministrativo.
  
Tra svuota carceri, abrogazione del reato d’immigrazione clandestina, indulti veri e mascherati, lo smantellamento dei presidi di polizia e delle prefetture, il ministro dell’Interno Alfano pensa bene di disertare l’aula. La sua è una doppia responsabilità visto che è stato anche ministro di Giustizia. Come ministro dell’Interno oggi e Guardasigilli ieri dovrebbe aver ben presente la carica esplosiva che questo provvedimento ha sulla stabilità nazionale, ma oggi la sua posizione è la stessa di Beppe Grillo: entrambi gettano la maschera e si fanno artefici di un atto irresponsabile che trasformerà l’Italia in una calamita per i flussi migratori provenienti dal sud del mondo”.
È quanto dichiara il deputato di Fratelli d’Italia Fabio Rampelli a commento della pdl delega messa alla prova in discussione alla Camera dei deputati.
Roma, 01 aprile 2014
