Sergio Vetrella nominato responsabile Dipartimento “Scienza e Ricerca”

“Ringrazio il presidente Giorgia Meloni per avermi offerto la opportunità di dedicarmi ad un settore in cui ho sempre operato, nominandomi responsabile nazionale del Dipartimento ‘Scienza e Ricerca’”. Lo dichiara il professore Sergio Vetrella. “La Scienza e la Ricerca rappresentano, oggi più che mai, in un mondo in grande evoluzione, temi fondamentali per lo sviluppo della nostra Nazione e per il futuro dei giovani ricercatori. Porremo ancora più attenzione alla valorizzazione del mondo della ricerca, consapevoli del ruolo importante che gioca nel miglioramento e nello sviluppo della cultura, della impresa e della condizione di benessere dei nostri cittadini. Svolgerò il mio ruolo coinvolgendo nel Laboratorio sia le tante professionalità e competenze presenti nel Partito, e sia esperti espressione della società civile, in particolare giovani, che vogliano lavorare con noi per delineare un progetto concreto di rilancio della ricerca in termini di qualità, quantità e giusto riconoscimento a chi opera in questo settore. Invito chiunque voglia condividere questo cammino a contattarmi al seguente indirizzo email : fdi.scienzaricerca@gmail.com”,
conclude Vetrella.
