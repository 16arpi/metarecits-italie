Caro Carburanti, Lollobrigida: Governo raccolga appello Musumeci su autotrasporto

 “Condividiamo l’appello al governo Draghi lanciato dal presidente della Regione Siciliana Musumeci sulla crisi che sta investendo il settore dell’autotrasporto nell’Isola. I dieci milioni di euro stanziati dalla giunta di Palazzo d’Orléans, per sostenere il comparto contro il caro benzina, sono un primo passo ma è indispensabile l’intervento dell’esecutivo. È necessario tenere conto delle caratteristiche e particolarità della Sicilia sia dal punto di vista geografico sia da quello del collegamento infrastrutturale perché il blocco dell’autotrasporto rischia di avere delle conseguenze catastrofiche su altri settori economici, a partire da quello agricolo”. 
Lo dichiara il capogruppo di Fratelli d’Italia alla Camera, Francesco Lollobrigida.
 

