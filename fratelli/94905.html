Camera, Nastri: grillini fanno annunci senza rinunciare a nulla

“Non ho ben capito a quale auto di servizio abbiano rinunciato i deputati grillini visto che non esiste e non è mai esistita auto di servizio per i parlamentari ma solo, con auto non personali, per i pochi che rivestivano una carica all’interno dell’Ufficio di presidenza. Io e centinaia e centinaia di colleghi, non abbiamo mai usato altro mezzo di trasporto che non fossero taxi, metro, tram o la nostra auto privata. Ho l’impressione che facciano annunci raccontando frottole per fare bella figura senza rinunciare a nulla”.  
È quanto dichiara Gaetano Nastri, deputato di Fratelli d’Italia.
Roma, 2 aprile 2013
