Sicurezza, Meloni: Con FdI a Governo piano per l&#8217;assunzione 20mila nuovi dipendenti e adeguamento stipendi a media europea

“In campagna elettorale il Pd si ricorda del comparto sicurezza e difesa. Un lieve aumento di stipendio che tuttavia continua a mantenere il salario del comparto sotto gli standard europei. Con Fratelli d’Italia al governo adegueremo gli stipendi alla media europea, daremo vita a un piano per l’assunzione di 20mila nuovi dipendenti del comparto e garantiremo equipaggiamenti idonei. E soprattutto, avremo sempre il massimo rispetto per chi ogni giorno lavora per difendere gli italiani, non solo in periodo di campagna elettorale”.
Lo scrive su Facebook il presidente di Fratelli d’Italia e candidato premier, Giorgia Meloni.
