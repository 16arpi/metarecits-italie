Governo, La Russa: FdI contraria a Monti ieri e contraria a Conte  oggi. Noi coerenti, Lega no

“Fratelli d’Italia è nata perché non voleva sostenere un governo tecnico come quello di Mario Monti e che invece Forza Italia voleva appoggiare. Anche la Lega allora era contraria ai governi tecnici. Oggi, invece, Salvini ha cambiato idea e rompendo l’alleanza con il centrodestra si presta al gioco dei grillini che ricordo, non hanno vinto le elezioni e assieme a loro indica il nome di Giuseppe Conte. Noi siamo stati coerenti allora e lo siamo anche oggi e diciamo che non voteremo mai un governo tecnico”.
Così Ignazio La Russa, senatore di Fratelli d’Italia intervenendo alla trasmissione L’Aria che tira in onda su La7.
