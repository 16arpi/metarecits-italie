Cina, Delmastro: Equilibrismo del Governo su gravi accuse del sottos. Scalfarotto

“Dovrei inchinarmi dinnanzi all’equilibrismo funambolico del Sottosegretario Del Re che le ha permesso di schivare in Aula le mie domande sulle gravissime accuse di tradimento rivolte dal sottosegretario Scalfarotto al governo Conte dalle pagine de il Foglio. Scalfarotto, non certo un sovranista brutto e cattivo di Fratelli d’Italia, ha parlato chiaramente di sottomissione italiana al Dragone e di un connubio politico tra il governo italiano e quello cinese che arriva finanche a influenzare la nostra sovranità e la nostra dipendenza. Siamo, d’altronde, l’unica Nazione in Europa ad aver sottoscritto la Via della Seta e già questo qualcosa deve pur significare. Temo pero’ che nonostante l’equilibrismo del sottosegretario Del Re, Scalfarotto abbia ragione e che la sua denuncia sia purtroppo reale, chiara e precisa”.
Lo dichiara Andrea Delmastro, deputato di Fratelli d’Italia.

