Agricoltura, La Pietra: E&#8217; allarme siccità. Necessario piano nazionale

“Le situazioni climatiche che hanno caratterizzato questo inverno ci preannunciano un’estate di siccità a causa delle scarse piogge e le scarse nevicate. I livelli dei fiumi e dei laghi e la quantità di neve sulle montagne sono sotto la media stagionale. Occorre agire subito per scongiurare disagi ai cittadini ma, soprattutto, per le coltivazioni agricole che rischiano, a causa di questa situazione, di avere un notevole calo della produzione con conseguenze gravissime per l’economia agricola nazionale. Dall’altra parte queste situazioni climatiche si stanno ripetendo in maniera sempre più frequente, e per questo dobbiamo intervenire in maniera strutturale sui sistemi di accumulo delle acque, sul sistema di distribuzione che sono spesso vecchie e con perdite non più sopportabili. Una revisione complessiva dei consorzi di bonifica. Non possiamo più affrontare il problema della siccità solo in maniera emergenziale, ma in maniera strutturale con un piano nazionale a medio e lungo termine”. Lo dichiara il senatore di Fratelli d’Italia, Patrizio La Pietra.
