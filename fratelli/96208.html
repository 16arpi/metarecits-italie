Camera, Meloni: Chiederemo calendarizzazione Pdl banche d&#8217;affari e commerciali e omicidio stradale

«Fratelli d’Italia chiederà oggi in capigruppo che siano calendarizzate due nostre proposte di legge: la separazione tra banche d’affari e banche commerciali e l’introduzione dell’omicidio stradale, sulla quale lo stesso ministro Cancellieri ha detto di voler intervenire con un proprio provvedimento. In tal caso, ci auguriamo che su questa materia si possa lavorare a un testo unificato visto che Fdi ha depositato la pdl il 20 marzo 2013.
  
Lo dico subito: contrasteremo ogni tentativo di rimandare, come è già avvenuto in passato, la calendarizzazione della nostra proposta per agevolare la presentazione di provvedimenti governativi sulla stessa materia”. E’ quanto dichiara il capogruppo di Fratelli d’Italia Giorgia Meloni, anticipando i temi che Fratelli d’Italia sosterrà nella conferenza dei capigruppo, convocata oggi alle 17,40 per stabilire il calendario trimestrale».
Lo dichiara il presidente dei deputati di Fratelli d’Italia, Giorgia Meloni.
«Chiederemo inoltre che sia discussa la nostra mozione sul risarcimento di vittime di reati. Su questo tema, l’Italia è gravemente colpevole, non ha firmato la Convenzione di Strasburgo del 1983 ed è stata messa in mora a seguito di una procedura d’infrazione per cattiva applicazione di un sistema di indennizzo delle vittime. Non si capisce perché la riforma della giustizia debba essere sempre affrontata in favore di chi ha commesso reati, e mai a tutela delle vittime del reato. Sarebbe il momento di cambiare rotta- ha concluso Meloni-  Fratelli d’Italia ritiene che debba essere lo Stato a risponderne in solido con particolare durezza nel caso in cui il reato sia stato commesso da chi ha beneficiato di sconti di pena alla luce dei recenti provvedimenti».
Roma, 9 gennaio 2013
