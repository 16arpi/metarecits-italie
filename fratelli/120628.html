Regioni. Lollobrigida: Zingaretti peggior presidente, si dimetta oppure lasci segreteria dem

“Secondo l’indagine Governance Poll 2020 di Noto Sondaggi, Nicola Zingaretti è il peggior presidente di regione piazzandosi all’ultimo posto della classifica. Evidentemente il suo assenteismo, l’aperitivo a Milano di fine febbraio e la truffa delle mascherine hanno aperto gli occhi dei cittadini del Lazio. Il ruolo di segretario dem e di presidente di regione è palesemente incompatibile, si dimetta da uno dei due e provi, se riesce, a dedicarsi degnamente all’altro”. Lo dichiara il capogruppo di Fratelli d’Italia alla Camera, Francesco Lollobrigida.
