Macerata, Rampelli: Manifestazione di solidarietà, ma anche per la sicurezza dei cittadini e l&#8217;espulsione di chi delinque

“Armi di distrazione di massa. L’appello del ministro Delrio e l’idea di una manifestazione antifascista lanciata dalla presidente Laura Boldrini suonano come l’ennesima riesumazione del vecchio armamentario della sinistra italiana quando si trova in difficoltà e cerca voti. I problemi delle nostre città sono l’insicurezza diffusa, l’immigrazione clandestina voluta dal Governo, i mancati rimpatri per coloro che non fuggono da guerre o per chi delinque, l’assoluta mancanza di certezza della pena.  Dunque, dalla terza carica dello Stato ci si aspettava una proposta equilibrata e non il grido di una gruppettara. Proponga una manifestazione per esprimere solidarietà alla famiglia di Pamela e agli immigrati colpiti barbaramente a pistolettate da un invasato, ma anche per chiedere con forza sicurezza e legalità nelle nostre città, rimpatri di chi non è profugo ed espulsione immediata per chi commette qualunque reato”. E’ quanto dichiara il capogruppo di Fratelli d’Italia alla Camera dei deputati Fabio Rampelli.
