Friuli Venezia Giulia, Fdi: contributo a lotta contro endometriosi, stanziati 30mila euro per progetto pilota



“Come Fratelli d’Italia, abbiamo voluto dare un contributo concreto alla lotta contro l’endometriosi stanziando 30.000 euro per l’attuazione di un progetto pilota, della durata di ventiquattro mesi, dedicato alle donne affette da endometriosi e gestito dall’Unità clinica operativa di ginecologia e ostetricia del dell’IRCCS “Burlo Garofolo” di Trieste.”
Così, i consiglieri regionali di Fratelli d’Italia Claudio Giacomelli, Alessandro Basso e Leonardo Barberio, si sono espressi in merito alle iniziative previste nelle prossime settimane a sostegno delle donne colpite da endometriosi.
“Nelle giornate del 9 e 28 marzo i monumenti del Friuli Venezia Giulia si illumineranno di giallo per sensibilizzare la cittadinanza sugli effetti dell’endometriosi, e Fratelli d’Italia ha voluto compiere un passo concreto per sostenere la lotta contro questa malattia terribile che colpisce moltissime donne anche nella nostra regione”.
 “Secondo i dati del Ministero della salute, continuano i tre esponenti di Fratelli d’Italia, in Italia sono affette da endometriosi il 10-15% delle donne in età riproduttiva; la patologia interessa circa il 30-50% delle donne infertili o che hanno difficolta a concepire. Poiché le donne con diagnosi conclamata sono almeno 3 milioni, confidiamo che questa nostra iniziativa possa portare un contributo fattivo alla lotta contro questa terribile malattia.”
