Elezioni, Rampelli: Tagliare il cuneo fiscale per dare impulso all&#8217;economia italiana


Il Pd ha governato 10 anni su 11 senza vincere le elezioni 
“Abbiamo una tassazione sul lavoro che è del 47,5%, se non tagliamo il cuneo fiscale, sarà ben difficile rendere più competitivi i salari. Per incrementare lo stipendio dei lavoratori, bisogna dare un impulso all’economia italiana e aumentare la capacità di produrre ricchezza. Se non produciamo, non possiamo redistribuire, che significa che non possiamo aumentare le pensioni, le pensioni di invalidità e non sconfiggere la povertà”.  Così il vicepresidente della Camera dei Deputati  Fabio Rampelli  di Fratelli d’Italia nel corso di Agorà.  
“L’obiettivo per tutti è quello di aumentare il potere d’acquisto dei salari, per avere in potenza salari più performanti e alti. E’ indispensabile aiutare le imprese ad assumere, sviluppandosi e crescendo, con nuovo personale, con la formula che ha proposto Giorgia Meloni del più assumi e meno tasse paghi. Premiare chi investe, premiare chi lavora, premiare chi vuole fare ricchezza. 

Infine un’annotazione politica: “Negli ultimi 11 anni in Italia il Partito Democratico ha governato per dieci anni senza aver mai vinto le elezioni.La  speranza al momento è  mettere nelle condizioni chi ha fatto opposizione coerentemente per 5 anni di provare a risollevare l’Italia.”

