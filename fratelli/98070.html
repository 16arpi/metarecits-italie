Silvestroni: Neanche una parola dal sindaco Marino su Tor Sapienza

Nella Conferenza Metropolitana della Città Metropolitana di Roma Capitale riunito dal sindaco Marino l’11 novembre, alla presenza dei sindaci della Provincia di Roma, neanche una parola è stata pronunciata da Marino sulla grave situazione che coinvolge Roma e la Provincia sul centro di accoglienza di via Morandi con oltre 15 mila cittadini di Tor Sapienza, quartiere ad est di Roma.

Siamo tristemente abituati a vedere sindaci di Roma di Sinistra risolvere i problemi della Capitale scaricando tutto sulle spalle della Provincia di Roma. I cittadini italiani sono assediati nelle loro abitazioni,  questo grazie ad una politica fatta da una sinistra fallimentare che ha portato all’esasperazione i cittadini.
È impossibile che in uno stato democratico sia permesso di fare tutto a chi ne ha voglia; oggi è prioritario difendere i cittadini Italiani da una discriminazione perpetrata nelle loro case e nei loro quartieri.
Chiedo al sindaco Marino di convocare immediatamente un consiglio della città Metropolitana sulla situazione di Tor Sapienza e sul problema dell’immigrazione. La drammaticità della situazione legata all’immigrazione non è solo della città di Roma ma anche, e soprattutto, della sua Provincia.
E’ impensabile che Marino stia pensando di risolvere il problema con le sole sanzioni pecuniarie per sanare una situazione altamente esplosiva come questa scoppiata nell’area Metropolitana della Capitale d’Italia.
Marco Silvestroni Consigliere Metropolitano della Città Metropolitana di Roma Capitale
Fratelli d’Italia – Alleanza Nazionale
