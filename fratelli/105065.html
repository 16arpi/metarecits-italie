Legge elettorale, Rampelli: Sottoscrittori e difensori dell&#8217;emendamento Biancofiore

“L’emendamento di Micaela Biancofiore è stato firmato anche da FDI che l’ha sostenuto con forza in aula seguendo la tradizionale storia della destra italiana.
Il voto degli italiani di lingua tedesca non può avere un valore maggiore rispetto a quello degli italiani del resto della penisola, a iniziare da coloro che sono nelle Regioni a statuto speciale: Val D’Aosta, Fiuli Venezia Giulia, Sicilia e Sardegna.  Un conto è garantire la conservazione dell’autonomia, delle tradizioni culturali e linguistiche, altro conto è discriminare gli italiani per dare ai tedeschi 10 volte la loro rappresentanza.Dopo il rinvio in Commissione della legge elettorale deve essere chiaro che qualunque altra proposta non possa prescindere da questa decisione solenne: italiani e tedeschi hanno lo stesso diritto di voto”.  È quanto ha dichiarato il capogruppo di Fratelli d’Italia-Alleanza nazionale Fabio Rampelli durante la trasmissione Tagadà su la7.
