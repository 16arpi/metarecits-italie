TIM: bene Governo in Aula come richiesto da noi

“Siamo lieti che il governo abbia accolto la richiesta di Fratelli d’Italia e venga giovedì in Aula a riferire sulla vicenda Tim- KKR. FDI aveva più volte chiesto che il governo venisse a riferire sull’intricata vicenda sulla quale il governo è peraltro rimasto colpevolmente silente. Un dibattito parlamentare e’ doveroso. La proposta del fondo KKR, quantunque non vincolante, apre scenari inquietanti sul futuro tecnologico e industriale italiano, sulla sicurezza e sulla nostra sovranità digitale. Sentiremo il governo al quale sin da ora ribadiamo la necessità di tutelare le infrastrutture strategiche e i dati dei cittadini e la nostra totale contrarietà al ventilato progetto di spacchettamento degli asset di TIM.
Lo dichiarano in una nota congiunta il capogruppo di Fratelli d’Italia Francesco Lollobrigida e il deputato e responsabile Media e Tlc di FDI, Alessio Butti.
 

