Le Pen, Meloni: Grillo e M5s guardie bianche del regime, sostengono revoca immunità per aver postato foto su twitter


«Ancora una volta Grillo e il Movimento 5 Stelle fanno le guardie bianche del regime. È stato il M5S a sostenere nel Parlamento europeo la revoca dell’immunità di Marine Le Pen “colpevole” di aver postato su Twitter delle foto delle atrocità commesse dall’ISIS. Per i grillini la libertà su internet vale solo per parlare di scie chimiche e dell’esistenza delle sirene, ma contro chi vuole mostrare al mondo il vero volto dell’integralismo islamico invocano la censura. Come sempre sui grandi temi il M5S è schierato con la sinistra e con il sistema. Ma il bluff durerà ancora poco, gli italiani stanno cominciando a capire il doppio gioco di questa gente».
Lo scrive su facebook il presidente di Fratelli d’Italia, Giorgia Meloni.
