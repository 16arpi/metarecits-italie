Centrodestra, Meloni a Berlusconi: Fiera dei lavori che ho fatto, dispiace tu abbia preso così male successo FdI

«Apprendo dalla stampa che ieri Berlusconi avrebbe detto in una riunione “la Meloni la vedrei bene in questo governo, visto che faceva la baby sitter di Fiorello”. È così, caro Silvio. Ho lavorato da quando andavo a scuola per non gravare troppo su mia madre. Ne vado fiera. Tutto quello che ho l’ho costruito lavorando sodo. E alla fine sono anche riuscita a vedere quel lavoro ripagato, come nelle elezioni di domenica scorsa. Dispiace che tu abbia preso così male il nostro successo».
Lo scrive su Facebook il presidente di Fratelli d’Italia, Giorgia Meloni.
