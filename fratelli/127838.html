Sassari, Meloni: da Fdi interrogazione a Speranza su donna incinta respinta da ospedale Sassari

“Fratelli d’Italia presenterà un’interrogazione parlamentare al ministro della Salute Speranza su quanto accaduto sabato scorso all’ospedale San Pietro di Sassari: Alessia Nappi, 25 anni, incinta di 5 settimane, vaccinata e con super green pass, si è recata al pronto soccorso della clinica ostetrica con dolori e perdite di sangue ma è stata respinta perché sprovvista di tampone molecolare. Viene mandata via, le viene detto di tornare il lunedì successivo ma, purtroppo, poco dopo Alessia ha un aborto spontaneo e perde il bambino. Una storia terribile che lascia senza fiato e che non deve finire nel dimenticatoio. Pretendiamo chiarezza e di conoscere le responsabilità. Ad Alessia e a suo marito Enzo il nostro abbraccio e tutta la nostra vicinanza.
Lo dichiara il presidente di Fratelli d’Italia Giorgia Meloni.

