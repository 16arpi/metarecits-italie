Professioni, Lollobrigida: comparto strategico da tutelare

“Fratelli d’Italia è da sempre al fianco della categoria dei professionisti, comparto strategico per la nostra Italia. Il mondo delle imprese italiane va tutelato, perché produce reddito e posti di lavoro. Un mondo che, soprattutto in questo momento sta avendo grandi criticità vista la pandemia e le scarse e insufficienti soluzioni offerte dal governo. Spesso la politica si fa portatrice delle istanze dei cittadini, poi, in Parlamento cambia atteggiamento. Noi invece continuiamo a portare avanti proposte a tutela della categoria, come riconoscere ai professionisti il diritto alla Salute e un equo compenso, una battaglia storica che ha l’obiettivo di valorizzare la qualità della prestazione a tutti i livelli”. 

Lo ha detto il capogruppo di Fratelli d’Italia alla Camera, Francesco Lollobrigida, intervenendo al convegno “Tutelare la malattia e l’infortunio dei professionisti”, organizzato da FDI Senato.
