Fca, Ciaburro: Economia piemontese non subisca altro schiaffo da Governo. Preoccupati da parole Chief

“Destano grandi preoccupazioni le dichiarazioni del Chief Operating Officer di FCA, Pietro Gorlier. L’ipotizzata ecotassa imposta ai nuovi veicoli rischia di bloccare il piano di ristrutturazione di Mirafiori e l’assunzione di migliaia di dipendenti. Vogliamo augurarci che l’economia piemontese non debba subire l’ennesimo schiaffo dal Governo gialloverde. Abbiamo già perso le Olimpiadi per i tentennamenti grillini, rischiamo, per gli stessi motivi il blocco dei lavori TAV; non vorremmo mai che anche la più grande azienda italiana tornasse sui suoi passi a causa di scelte per lo meno di dubbio vantaggio per l’ambiente e per i cittadini”.
Lo dichiara il deputato piemontese di Fratelli d’Italia Monica Ciaburro.
