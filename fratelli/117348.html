Open Arms, Meloni: Accuse a Salvini pretestuose, contrasto all&#8217;immigrazione illegale di massa è un dovere di ogni Governo

«Anche le informazioni diffuse oggi confermano che sono totalmente infondate e pretestuose le accuse mosse a Matteo Salvini sul caso Open Arms, come in precedenza sulla Gregoretti. Il contrasto all’immigrazione illegale di massa, favorita anche dalle iniziative molto ideologiche e poco umanitarie di alcune ONG, è un dovere di ogni Governo e in particolare del Ministro dell’Interno. Fratelli d’Italia difenderà in ogni sede il diritto dei membri del Governo di agire per la difesa dei confini italiani e contro la deriva di chi vorrebbe far passare il principio che l’immigrazione è un diritto che non può essere limitato».
Lo scrive su Facebook il presidente di Fratelli d’Italia, Giorgia Meloni. 
