Def, Rauti: Operazione di piccolo cabotaggio senza crescita e sviluppo

“Questo è il Def del piccolo cabotaggio economico privo di una politica economica produttiva e di un progetto di sviluppo, frutto di misure assistenziali, come il reddito di cittadinanza, e che assomiglia ad un manifesto elettorale dove ci sono tante intenzioni ma non le necessarie coperture. Le parole del ministro Tria confermano che ci sarà l’aumento dell’Iva con la conseguente stangata in autunno su consumi e imprese. Altro che taglio delle tasse e flat tax. E il rischio è che l’Italia possa chiudere quest’anno con un Pil inferiore alla media europea. Ma dinanzi a tutto ciò il governo rimane a guardare, certifica la stagnazione e il declino. Per Fratelli d’Italia bisogna avere coraggio, puntando sul taglio della pressione fiscale e sul rilancio degli investimenti pubblici. Questa è l’unica ricetta per tornare a crescere”. Così il vicepresidente vicario del gruppo al Senato di Fratelli d’Italia, Isabella Rauti, nel corso del suo intervento in Aula sul Def.
