Agenti uccisi a Trieste, Cirielli: Cordoglio alle famiglie, nessuna pietà per gli assassini

“Alle famiglie dei due agenti rimasti uccisi oggi a Trieste e a tutta la Polizia di Stato va il mio cordoglio e la mia vicinanza. Siamo di fronte, purtroppo, ad un ennesimo vile atto di violenza  contro le nostre forze dell’ordine che ogni giorno, nonostante le difficoltà, sono al lavoro per garantire la sicurezza a tutti i cittadini”. Lo dichiara il Questore della Camera dei Deputati Edmondo Cirielli (Fratelli d’Italia) che aggiunge: “Mi auguro che gli assassini facciano i conti con la giustizia e che paghino per ciò che hanno fatto. Mi fa piacere che, a suo tempo, la destra politica ha previsto l’ergastolo per l’assassinio di un appartenente alle Forze dell’ordine nell’esercizio delle sue funzioni. E pensare che proprio in questi giorni il Ministro Buonafede e le sinistre hanno parlato di abrogare l’ergastolo. Per noi, invece, chi aggredisce gli uomini in divisa non merita alcuna pietà. Fratelli d’Italia sarà  sempre dalla parte dei buoni” conclude Cirielli. 
