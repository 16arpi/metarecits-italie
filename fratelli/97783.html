Ue, Meloni: Su parametro 3% Italia dovrebbe fare come la Francia

«Sul parametro del 3% l’Italia dovrebbe fare come la Francia e chiedere di non avere dalle Istituzioni europee due pesi e due misure se si sfora il rapporto deficit/Pil.

Cosa dovrebbe fare l’Europa? Liberare risorse preziose che fino ad ora ha pensato di tenere vincolate a regole forse troppo rigide in un tempo di recessione economica. E dovrebbe destinare quelle risorse per creare, ad esempio, nuova occupazione».
Lo ha detto, interpellata dai giornalisti a margine del “Festival delle generazioni” in corso a Firenze, il presidente di Fratelli d’Italia-Alleanza nazionale, Giorgia Meloni.
