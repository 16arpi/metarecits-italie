Coronavirus, FdI aderisce a campagna &#8220;Non Fermateci&#8221; del forum terzo settore

“Fratelli d’Italia aderisce alla campagna #NonFermateci lanciata dal Forum Nazionale del Terzo Settore e facciamo nostro l’appello che hanno lanciato al Governo perché adotti misure di sostegno al terzo settore italiano colpito dall’emergenza coronavirus. Insieme al nostro presidente Giorgia Meloni, siamo al fianco di tutte queste realtà che si prendono cura dei più fragili e che chiedono all’Esecutivo attenzione e supporto. Parliamo di un patrimonio di esperienze costituito da 350mila organizzazioni, un milione di operatori, oltre 5 milioni di volontari che offre ogni giorno risposte concrete sociali, sanitarie, educative e culturali a 30 milioni di cittadini italiani e che anche in questa emergenza stanno offrendo aiuto e assistenza ai più fragili e alle tante famiglie bisognose. Un tessuto straordinario dimenticato dal decreto ‘Cura Italia’ e che noi ci impegniamo a sostenere e difendere”.
E’ quanto dichiara Maria Teresa Bellucci, capogruppo di FdI in Commissione Salute e Affari Sociali alla Camera e responsabile nazionale del Dipartimento Terzo Settore di FdI.
