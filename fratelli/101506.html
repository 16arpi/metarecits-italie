Banche, Mollicone: Europa dispone sistema usuraio e Governo Renzi esegue passivamente

DA PATUELLI SOLO PAROLE, ABI NON MINACCI DIRITTO ALLA CASA. Il recepimento passivo da parte del Governo Renzi della direttiva europea che prevede la possibilità per un istituto bancario di espropriare la casa dopo sole sette rate di mutuo non pagate è la dimostrazione che la “voce grossa” del Premier con Junker è solo una farsa. L’Europa ci impone, ancora una volta, un sistema usurario che minaccia addirittura il diritto alla casa e il governo illegittimo Renzi esegue passivamente. La casa è sacra e riteniamo che le rassicurazioni del presidente di Abi, Antonio Patuelli siano assolutamente insoddisfacenti a rassicurare i cittadini che stanno pagando il mutuo per la prima casa. Le banche, in Italia, danno i soldi solo a speculatori e a chi li ha già, vessando la piccola e media impresa e i sottoscrittori di mutui e prestiti.
