Libia. Urso: Governo riferisca in Parlamento

“Il governo venga a riferire in Parlamento su quanto sta accadendo in Libia, dove appare evidente il fallimento della nostra politica estera così come era stata delineata, con tanta enfasi mediatica, nel vertice di Palermo”. A chiederlo il senatore di Fratelli d’Italia, Adolfo Urso, vicepresidente del Copasir, secondo cui “appare paradossale che i componenti della maggioranza esprimano ora preoccupazione o addirittura allarme a fronte di una situazione che sul terreno appare ormai compromessa, dopo che per mesi sono stati sordi rispetto a chi evidenziava il degenerare della situazione. Questo è il frutto di una linea politica improvvisata, superficiale e dedita soltanto ad apparire, che ha reso l’Italia debole proprio sul principale teatro di interesse strategico nazionale e che ci ha isolati in Europa e marginalizzati nella Nato” conclude il senatore di FdI.
