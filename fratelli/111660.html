Ddl anticorruzione, Meloni: Grazie a FdI mai più casi Buzzi e politici su libro paga delle Coop

«Vittoria: stop alle coop che finanziano i partiti e le fondazioni politiche. Grazie all’emendamento che abbiamo presentato al ddl anticorruzione, Fratelli d’Italia vince la battaglia per mettere fine ai torbidi intrecci tra le cooperative sociali e le fondazioni, che non dovrebbero avere utili ma che invece finanziano i partiti.  Ora mai più politici sul libro paga delle coop, mai più casi Buzzi».
Lo dichiara il presidente di Fratelli d’Italia, Giorgia Meloni, commentando l’approvazione nell’Aula della Camera dell’emendamento di FdI al ddl anticorruzione. L’emendamento è stato approvato quasi all’unanimità, ad esclusione del Pd che si è astenuto.

