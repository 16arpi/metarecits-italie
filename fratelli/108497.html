Governo, La Russa: No a Gentiloni espressione di partito sconfitto a elezioni

“Con tutto il rispetto dovuto, non posso neanche immaginare che un governo che porti alle elezioni venga affidato a Paolo Gentiloni, espressione di un partito sconfitto alle elezioni e retaggio di una legislatura con governi privi di investitura popolare. Pertanto, sembra naturale che il centrodestra chieda ora un incarico pieno per Matteo Salvini, affinché lui formi il governo e giuri prima di presentarsi alle Camere per il doveroso voto di fiducia. Solo così la situazione troverà uno sbocco, positivo o negativo che sia, in sede parlamentare e facendo cessare i troppi sterili balletti di queste settimane”.
Lo dichiara il vicepresidente del Senato Ignazio La Russa.
