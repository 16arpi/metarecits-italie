Stazione centrale, La Russa: Bene blitz forze dell&#8217;ordine, fuori luogo le parole del Sindaco Sala

“Desidero esprimere il mio sincero apprezzamento per i nuovi controlli messi in atto oggi dalle Forze dell’ordine alla stazione Centrale di Milano”.
Lo dichiara Ignazio La Russa, deputato di Fratelli d’Italia.
“Mi auguro – aggiunge La Russa – che gli stessi controlli possano avvenire anche in altre città d’Italia perché la sicurezza dei cittadini passa anche attraverso un capillare controllo del territorio, a partire da quelle zone come le stazioni, che sono da sempre terreno fertile per la delinquenza”.
“Nel ringraziare le Forze dell’ordine per il loro impegno – prosegue il parlamentare di FDI – devo altresì ammettere che trovo quantomeno incomprensibili le parole del sindaco di Milano Sala che, nel commentare il blitz di oggi, ha dichiarato che i controlli delle Forze dell’ordine sono i benvenuti purché si svolgano con la giusta modalità. Le sue parole risuonano come un’accusa, neanche tanto celata, alle Forze di polizia. Parole – conclude La Russa – che non mi sorprendono vista la storica allergia della sinistra agli uomini in divisa, ma che dette da un sindaco, risultano davvero fuori luogo”.
