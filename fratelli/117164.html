Milleproroghe, Donzelli: Rinviare lo scontrino elettronico per gli ambulanti

“Fratelli d’Italia è sempre a fianco delle piccole imprese che operano nel commercio su area pubblica e per questo abbiamo presentato un emendamento al dl Milleproroghe al fine di posticipare il termine del regime transitorio, relativo all’entrata in vigore del cosiddetto registratore telematico, al 31 dicembre del 2020.
Abbiamo condiviso anche con gli ambulanti di ASSIDEA, nella loro Assemblea dello scorso 16 novembre, la necessità di arrivare ad una semplificazione burocratica e fiscale che aiuti il settore ad uscire da questo periodo di grossa crisi economica rilanciando l’intero comparto. Ci batteremo in commissione affinché questo emendamento venga approvato in modo da avere il tempo di discutere una riforma fiscale che dia certezze ad una categoria di lavoratori che questo governo vorrebbe distruggere”. 
È quanto ha dichiarato il deputato di Fratelli d’Italia, Giovanni Donzelli.
