Foibe, La Russa: Addio a Licia Cossetto, instancabile testimone

“Desidero rivolgere un pensiero affettuoso a Licia Cossetto, un simbolo della tragedia degli esuli istriani, fiumani e dalmati. Scomparsa improvvisamente ieri mentre si recava a Trieste per la commemorazione del settantesimo anniversario del martirio della sorella Norma, Licia Cossetto in questi anni ha sempre chiesto un giusto riconoscimento per tutti gli esuli.
  
Una battaglia la sua che le è valsa anche la Medaglia d’oro al valore Civile che nel 2005 l’allora Presidente della Repubblica Carlo Azeglio Ciampi le conferì. Giungano le mie condoglianze ai familiari di questa donna che ha fatto la storia degli esuli e che giustamente e’ stata definita dal presidente dell’Associazione nazionale Venezia Giulia e Dalmazia, “una instancabile testimone'”.
Lo dichiara Ignazio La Russa, presidente di Fratelli d’Italia.
Roma, 6 ottobre 2013
