Manovra, Zucconi: bene ok a nostro Odg per aiuti a imprese turistiche

“Nel corso della manovra di Bilancio è stato approvato un ordine del giorno a mia prima firma che impegna il Governo a prorogare almeno fino al 31 marzo 2022 la cassa integrazione per i lavoratori delle imprese turistiche e il credito d’imposta per gli affitti per le strutture ricettive, oltre che un intervento sui costi fissi, l’accesso al credito e il “caroenergia”. Il comparto turistico continua ad essere uno dei settori maggiormente colpiti dalla pandemia. In assenza di turismo, la chiusura definitiva o la sopravvivenza nei prossimi mesi di migliaia di aziende, dipenderà dagli aiuti che arriveranno dalle Istituzioni. Con questo odg Fratelli d’Italia dimostra ancora una volta la vicinanza a chi, nonostante le difficoltà, cerca di fare impresa nel turismo, settore da sempre trainante della nostra economia. Fratelli d’Italia monitorerà con attenzione che l’impegno assunto dal Governo venga al più presto tramutato in legge”.
Lo dichiara Riccardo Zucconi, deputato di Fratelli d’Italia e Capogruppo FdI in Commissione Attività produttive, commercio e turismo.
