FdI: Domani 20 gennaio a Milano manifestazione &#8216;Qui si fa l&#8217;Italia&#8217; interviene Giorgia Meloni

Si invia in allegato la locandina e i partecipanti alla manifestazione ‘Qui si fa l’Italia, ascoltare per governare: la parola alle eccellenze del Made in Italy’ che si terrà domani, sabato 20 gennaio alle ore 14.30 al teatro Franco Parenti di Milano (M3 Porta Romana).
Conclude la manifestazione il presidente di Fratelli d’Italia Giorgia Meloni.


“Qui si fa l’Italia”
Ascoltare per governare: la parola alle eccellenze del MADE IN ITALY 
Parteciperanno:
Andrée Ruth Shammah
Andrée Ruth Shammah, regista teatrale ed imprenditrice. Negli anni Sessanta è assistente al Piccolo Teatro di Giorgio Strehler e Paolo Grassi. Nel 1972 fonda a Milano, con Franco Parenti, il Salone Pier Lombardo, poi rinominato Teatro Franco Parenti, di cui dall’89 è responsabile unica. Nel 2011 si aggiudica l’edizione italiana del Montblanc de la Culture, Arts Patronage Award, il premio che dal 1992 la Fondation d’Entreprise Montblanc de la Culture, ha creato allo scopo di sostenere e rendere omaggio ai mecenati moderni che mettono a disposizione il proprio tempo, le proprie energie, nonché il proprio patrimonio, per incoraggiare e stimolare la vita culturale. Nel luglio 2013 si aggiudica il doppio riconoscimento per la migliore Direzione Artistica e per la migliore programmazione teatrale dal prestigioso Premio Franco Enriquez, assegnato dall’omonimo Centro di Studi drammaturgici Internazionale.
Marco Glaviano
Marco Glaviano è fotografo ed architetto,  ha lavorato per le principali riviste e case di moda tra cui American Vogue e Harper’s Bazaar. Ha collaborando con molte delle modelle più conosciute al mondo, come Cindy Crawford, Angie Everhart, Eva Herzigowa e Paulina Porizkova. È un pioniere della fotografia digitale, fu il primo a pubblicare una foto digitale su American Vogue nel 1982. Le sue foto di moda, di celebrità, di paesaggi e jazz sono state esposte in numerosi musei e sono rinomate nelle collezioni pubbliche e private di tutto il mondo. È cofondatore dei Pier 59 Studios di New York City.
Marco Boglione
Marco Boglione, fondatore e presidente della BasicNet, azienda proprietaria di vari marchi, tra cui Robe di Kappa, K-way e Superga. Marco Boglione ha ricoperto diverse cariche istituzionali: dal 1995 è membro del Consiglio per le Relazioni fra Italia e Stati Uniti. Tra il 2000 e il 2006 è stato presidente della Film Commission Torino Piemonte e del Comitato di Consultazione della Facoltà di Architettura. . Dal 2005 è membro del Consiglio di Amministrazione della Fondazione Piemontese per la Ricerca sul Cancro . Nel 2016 è entrato nel Consiglio generale dell’Unione Industriale di Torino, che nel maggio 2017 lo ha nominato membro del Consiglio generale di Confindustria quale rappresentante del territorio.
Salvatore Natoli
Salvatore Natoli, docente e filosofo italiano. Si è laureato in filosofia presso l’Università Cattolica di Milano, dove ha trascorso gli anni nel Collegio Augustinianum. Ha insegnato logica alla facoltà di lettere e filosofia dell’Università Ca’ Foscari di Venezia e filosofia della politica alla facoltà di Scienze Politiche dell’Università degli Studi di Milano.
Attualmente è professore ordinario di filosofia teoretica presso la Facoltà di scienze della formazione dell’Università degli Studi di Milano Bicocca.
Ugo Nespolo
Ugo Nespolo, pittore italiano. È considerato uno dei grandi maestri dell’arte italiana. Esordisce nel panorama artistico italiano negli anni sessanta con contaminazioni della Pop Art e con una stretta militanza con concettuali e poveristi. La sua produzione si caratterizza presto per il forte accento trasgressivo, ironico e quell’apparente senso del divertimento, doti che si presteranno alla “tela cinematografica” esplorando presto, negli anni settanta, anche questo mezzo di espressione. Nel 2008 realizza “Nespolo legge Dante” un trittico a tiratura limitata commissionatogli dalla De Agostini di Novara per la lettura della Divina Commedia attraverso l’arte figurativa. Ha realizzato mostre in tutto il mondo (da New York a Tokio, da Londra a Seoul, da Pechino a Mosca alla mostra itinerante del 1997 presso le capitali del Sud America). Il suo desiderio è di costruire una sorta di ‘Universo Nespolo’, un buon contenitore di proposte e realizzazioni da riversare nella contemporaneità.
Beppe Dossena
Beppe Dossena, dirigente sportivo, allenatore di calcio ed ex calciatore. Dopo aver vinto il campionato Primavera 1976/77, battendo in finale il Cesena, è ceduto in prestito alla Pistoiese nella stagione 1977-1978, appena salita in Serie B: è subito titolare, totalizza 28 presenze. Segna la prima rete da professionista contro il Cesena il 18 dicembre 1977. L’anno successivo, con la maglia del Cesena, totalizza 28 apparizioni. A 30 anni, va in Serie A alla Sampdoria. Riciclato inizialmente da terzino sinistro, vince lo scudetto coi blucerchiati nel 1991.
Con la formazione allenata da Vujadin Boskov è in ogni competizione, segna con l’Inter a San Siro e con il Malines in Coppa delle Coppe  . La prima chiamata in azzurro arriva da parte di Bearzot, quando è nel Bologna; è il 19 aprile 1981, amichevole con la Germania Est . L’anno successivo sarà Campione del Mondo in Spagna.
Roberto Busco
Roberto Busco titolare del gruppo Busco, che più di 45 anni fa ha iniziato la produzione di barche da diporto, costruite con le tecnologie via via più avanzate, alla quale si sono poi aggiunte piscine e minipiscine, ed infine 25 anni fa, restando in tema di piaceri e di acqua, le vasche da bagno idromassaggio e le cabine multifunzione. Facendo leva su di un design moderno, una vasta gamma di prodotti, una buona qualità, un servizio affidabile, e un prezzo interessante, la Busco ha conquistato una posizione importante nel mercato interno, e dispone oggi di tecnologia e capacità produttiva tali da poter competere con i migliori in Europa.
Katia Ricciarelli
Katia Ricciarelli, soprano ed attrice. Il suo esordio risale al 1969, quando si esibisce ne “La bohème” a Mantova; poco dopo, interpreta, ne “Il pirata” di Vincenzo Bellini, Imogene, sotto la direzione di Nino Sanzogno, e canta col “Trovatore” al Regio di Parma. Dopo il “Sogno di una notte di mezza estate”, nel 1971 si aggiudica il Concorso internazionale Voci Verdiane della Rai, insieme con Giuliano Bernardi e Beniamino Prior. Nel 1990 arriva a quota 47 rappresentazioni totali a New York: in quell’anno va in scena per l’ultima volta al Met, al fianco di Placido Domingo, come Desdemona. Insignita del titolo di Grande Ufficiale della Repubblica Italiana e di quello di Kammersangerin a Vienna nel 1994, in occasione dei suoi venticinque anni di carriera, inizia a collaborare con il pianista Giovanni Velluti in maniera stabile.
Giacomo Sebastiani 
Giacomo Sebastiani, vicepresidente di Madel. Madel Spa, fondata nel 1977, rappresenta una delle realtà produttive italiane più interessanti sul mercato della detergenza domestica e della cura del corpo, in grado di competere per ampiezza di gamma, servizio offerto e qualità dei prodotti con le aziende leader nel mercato.
Da sempre partner delle più importanti catene distributive italiane, Madel è presente capillarmente su tutto il territorio italiano ma è anche orientata al mercato estero con programmi di grande espansione sia diretti che tramite storiche  consociate quali Madel CZ e Madel International.

