Comunali, Marsilio: Faremo ricorso a consiglio di Stato su esclusione lista in municipio VIII

«Il Tribunale Amministrativo del Lazio ha respinto il ricorso presentato sull’esclusione della lista elettorale di Fratelli d’Italia-An per il Municipio VIII. Faremo appello al Consiglio di Stato per far riammettere la lista e rinnoviamo al ministro dell’Interno Alfano la richiesta di inserire nel provvedimento elettorale d’urgenza allo studio del Viminale una norma per sanare le liste escluse per meri errori materiali».
Lo dichiara il portavoce regionale del Lazio di Fratelli d’Italia-An, Marco Marsilio.
