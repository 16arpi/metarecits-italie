Kenya, Meloni: Italia proponga in sede Ue e Onu intervento per&#8230;

…FERMARE GENOCIDIO CRISTIANI. «Continua il genocidio che gli integralisti islamici stanno compiendo ai danni delle comunità cristiane nel mondo: in Kenya i terroristi di Al-Shabaab hanno massacrato e ucciso 147 studenti cristiani dell’Università di Garissa, mentre hanno graziato e liberato gli studenti di religione musulmana. L’Italia non rimanga in silenzio e faccia la sua parte: proponga in sede Ue e ONU un intervento della comunità internazionale per fermare questo massacro. Non è più accettabile ignorare quello che sta succedendo».
È quanto scrive su Facebook il presidente di Fratelli d’Italia, Giorgia Meloni, aggiungendo #siamotuttiN, l’hashtag della campagna lanciata da FdI sui social network contro la persecuzione dei cristiani nel mondo.
