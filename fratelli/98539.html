Quirinale, A. Guidi: Bonino sbaglia, handicap non è un limite

ROMA (ITALPRESS) – “Rispetto Emma Bonino, alla quale mi lega una stima sincera nonostante non condivida tutte le sue idee, ma le sue dichiarazioni sull’handicap…

…rappresentano un gravo errore”. Lo afferma in una nota l’ex ministro per la Famiglia e componente dell’ufficio di presidenza di FdI-An, Antonio Guidi. “Forse presa dall’ansia e dalla concitazione del momento, Emma e’ caduta in un grave errore: il messaggio che e’ passato e’ stato quello che l’handicap e’ una sorta di ‘diminutio’ del fare politica”, aggiunge Guidi. “Mi auguro che Emma chiarisca quanto prima il senso delle sue dichiarazioni perche’ una visione che pone l’handicap come un fattore di sottrazione delle capacita’ di una persona non e’ ne’ corretta ne’ civile”, prosegue. “Ringrazio Giorgia Meloni per la sua vicinanza e per le considerazioni sul Quirinale: nelle sue parole risiede un concetto fondamentale e cioe’ che non ci sono limiti alle possibilita’ di una persona con handicap”, conclude l’ex ministro.
