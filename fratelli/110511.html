Manovra, Meloni: FdI sosterrà flat tax e sostegno a imprese, non assistenzialismo m5s

“Perché, riguardo alla manovra economica allo studio del governo, sento parlare di reddito di cittadinanza – la proposta principale dei grillini in campagna elettorale – e non di flat tax, che invece era il cavallo di battaglia del centrodestra, il quale fino a prova contraria vinse le elezioni? Perché in Italia non si fa mai quello che chiedono i cittadini con il loro voto? Spendere miliardi per incentivare le persone a non lavorare (o a farlo in nero) invece che per aiutare chi può assumerle è lontano anni luce da ciò che serve all’Italia. Flat tax, investimenti per la crescita nel Mezzogiorno, sostegno alle imprese: questi i provvedimenti che FdI sosterrà  quando la manovra arriverà in aula. Non l’assistenzialismo fine a se stesso che piace ai Cinquestelle, buono per prendere voti ma non per rilanciare l’Italia”.
E’ quanto dichiara il presidente di Fratelli d’Italia, Giorgia Meloni.
