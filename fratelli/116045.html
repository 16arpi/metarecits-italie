Conad-Auchan, FdI: Ministro Catalfo intervenga per salvaguardare lavoratori

FDI presenta interrogazione parlamentare
“Fratelli d’Italia si unisce alla protesta dei lavoratori marchigiani che reclamano da tempo un incontro con i vertici Conad per avere risposte sul loro destino. Il comparto logistico al servizio dei punti vendita acquisiti sta subendo una perdita del 50% dei volumi movimentati ed è assurdo il silenzio della proprietà sul piano logistico che intende portare avanti. Il Ministro del Lavoro Catalfo intervenga subito affinché siano garantiti i livelli occupazionali”.Lo dichiarano in una nota i deputati di Fratelli d’Italia Walter Rizzetto e Francesco Acquaroli annunciando la presentazione di una interrogazione parlamentare per salvaguardare i lavoratori coinvolti dal piano di acquisizione del Gruppo Conad dei punti vendita Sme e Auchan.
