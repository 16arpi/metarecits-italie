Dl Covid, Bucalo: da maggioranza incomprensibile no a estensione congedo parentale

“La maggioranza dimostra nuovamente la sua ottusità e boccia l’emendamento di Fratelli d’Italia che chiedeva l’estensione del congedo parentale anche al lavoratore dipendente che può svolgere lavoro agile da casa. I bambini piccolissimi e quelli delle primarie rimasti a casa hanno bisogno di cura e attenzione costante, anche semplicemente per seguire la didattica al computer. Queste e altre necessità in Dad sono state colmate dai genitori e dalle famiglie che al contempo dovevano lavorare da casa. Non rispondere a questa emergenza, così come ha fatto la maggioranza, è davvero incomprensibile”.

Così Carmela Ella Bucalo, deputato di Fratelli d’Italia.
