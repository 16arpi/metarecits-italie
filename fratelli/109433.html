Cagliari. Pierluigi Mannino aderisce a Fdi e salgono a 3 i consiglieri comunali del movimento di Giorgia Meloni in Municipio. 

Fratelli d’Italia cresce in Sardegna e cresce nella città di Cagliari dove, con l’ingresso del Consigliere comunale Pierluigi Mannino, salgono a 3 i componenti del partito del Presidente Giorgia Meloni nel capoluogo della Regione, il partito di maggioranza dell’attuale opposizione.

 Oggi sono stati presentati alla stampa i nuovi Portavoce provinciale, Alessio Mereu, e cittadino, Pierluigi Mannino

“Fdi da tempo é la vera opposizione in città alla Giunta Zedda  Ci siamo opposti alla demagogia della sinistra vivendo giorno per giorno i problemi dei quartieri,  riuscendo a portare la gente in piazza contro dei progetti strampalati. Pierluigi Mannino da tempo, simpatizzava per noi, alle ultime politiche non ne ha fatto un mistero. Ora diventa una nostra punta di diamante. Non sarà l’unica. Afferma il Deputato di Fdi Salvatore Deidda

“Fratelli d’Italia cresce a Cagliari e si prepara a governare la Regione e il Comune con un ruolo da protagonista” dichiara Paolo Truzzu, Portavoce e consigliere regionale della Sardegna

Alla città serve trovare una nuova guida, ovviamente di centrodestra. Abbiamo ancora un po’ di tempo davanti per dar gambe a una proposta che convinca i cittadini, anche se sappiamo che non serve convincere chi si è ritrovato strozzato dalle tasse, con servizi obsoleti e decisioni che hanno fatto felici solo alcune minoranze”, spiega Mannino, da neo portavoce cittadino di FdI, “le ultime follie che vorrebbe realizzare la Giunta Zedda sono il ritorno della via Roma pedonale e nuove aree pedonali. Un’assurdità, considerando che il traffico in città è peggiorato e interi quartieri ormai sono letteralmente isolati”.


