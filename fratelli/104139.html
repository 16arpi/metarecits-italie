Terremoto, Rampelli incontra il sindaco e i rappresentanti del comune di Montorio

Il capogruppo di Fratelli d’Italia-Alleanza nazionale Fabio Rampelli ha incontrato oggi il sindaco del Comune di Montorio, (Teramo) Giovanni Di Centa accompagnato dagli amministrori locali. Rampelli durante la mattinata aveva partecipato alla mobilitazione dei sindaci davanti a Montecitorio.
Al centro dell’incontro le emergenze che il Comune sta affrontando a seguito dello sciame sismico. In particolare, le criticità relative alle scuole e alla ripresa dell’economia.
“Ho ribadito- ha detto Rampelli- la nostra assoluta disponibilità per la ricostruzione. Questi sindaci sono degli eroi.  Rinnovo al presidente Gentiloni la necessità di istituire un tavolo inter-istituzionale affinché si faccia tesoro delle loro testimonianze e delle loro necessità. Tra le prime richieste, l’istituzione di una zona franca per rilanciare l’economia e il lavoro”.
“Mi auguro che la loro mobilitazione prosegua – ha concluso Rampelli-  Noi continueremo a essere al loro fianco”.
