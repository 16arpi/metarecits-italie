Migranti, Silvestroni: Atto irresponsabile sovraccaricare ancora il centro &#8220;Mondo Migliore&#8221; a Rocca di Papa

“Ci risiamo! Di fronte alla questione migranti sembra di assistere al gioco delle 3 carte. La chiusura del Cara di Castelnuovo di Porto, sposta di fatto i migranti su altri territori sempre della provincia di Roma.
Non è pensabile però sovraccaricare ancora una volta il centro Mondo Migliore di Rocca di Papa. La struttura castellana ospita già oltre 300 persone, come si fa ad inserirne altre 60? La soluzione non può essere spostare queste persone come pacchi postali da un centro di accoglienza all’altro.
Abbiamo visto già questa estate con i profughi della nave Diciotti quello che è successo a Rocca di Papa, tra tensioni sociali, cittadini esasperati e ospiti scappati che oggi presumibilmente si muovono irregolari e fuori controllo sul suolo italiano. Il problema va risolto alla radice: blocco navale subito!” lo ha dichiarato in una nota il deputato di Fratelli d’Italia Marco Silvestroni.
