Elezioni, Totaro: nuove tasse evidenziano faccia tosta di Monti

«Mentre Mario Monti va in radio a dire che l’azione del suo governo è stata benefica per l’Italia, proprio oggi scattano nuovi ulteriori tasse che peseranno per tutto il 2013 sulle famiglie italiane a reddito medio-basso: Tares, Tobin Tax, Ivie. Oltre alla presunzione di voler governare senza passare per il voto e usando impropriamente il prestigioso incarico di senatore a vita, come sottolineato anche dal settimanale britannico ‘The Economist’, Monti dimostra di avere anche una bella faccia tosta. Per fortuna gli italiani sono meno ingenui di quel che lui pensa».
È quanto dichiara il vicecapogruppo al Senato di ‘Fratelli d’Italia – Centrodestra nazionale’, Achille Totaro. 
 
