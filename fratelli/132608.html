Turismo, Montaruli: Massimo impegno per valorizzare pilastro economia nazionale

“Il gruppo parlamentare di Fratelli d’Italia si ritrova in Sicilia per discutere di turismo attraverso diversi settori: la cultura, lo sport, l’enogastronomia. Il governo Meloni assieme ai deputati di Fdi sta mettendo il massimo impegno per valorizzare questo comparto, pilastro dell’economia nazionale. Con tanti ospiti vogliamo discutere delle proposte che abbiamo presentato e che presenteremo alla Camera per fare in modo che si consolidi sempre di più il nostro lavoro e rilanciare l’Italia nel mondo”.
Lo dichiara il vicecapogruppo di Fratelli d’Italia alla Camera dei deputati, Augusta Montaruli, a margine dell’evento ‘Italia, le radici della bellezza’ iniziato oggi a Brucoli (Sr). 
