Liguria: Soddisfazione per il ritorno del Giro d&#8217;Italia

É ufficiale: la Liguria sarà protagonista del prossimo Giro d’Italia e ospiterà la tappa che porterà la corsa in rosa da Sanremo a Cuneo.
“Possiamo dire con soddisfazione di aver riportato nella nostra regione la corsa che entusiasma da sempre tutti gli italiani – aggiunge l’assessore regionale allo sport Simona Ferro – La tappa Sanremo – Cuneo sarà davvero emozionante per tutti gli amanti dei percorsi vinti all’ultimo metro. Bentornato Giro in Liguria”.
“Portare qui nuovamente il Giro d’Italia – afferma l’assessore al Turismo Gianni Berrino – conferma come la Liguria sia tornata ad essere una regione che attrae e che può vantare un’ospitalità di primo livello. Il Giro d’Italia permetterà ancora una volta alla nostra regione e a Sanremo in particolare di avere una vetrina di inestimabile valore e di promuovere così la straordinarietà del suo paesaggio. Ringrazio Rcs e tutta l’organizzazione per aver accolto le richieste di una Regione di grandi tradizioni sportive e ciclistiche. Sarà una vetrina di promozione importantissima”.
