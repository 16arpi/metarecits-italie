Immigrazione, Meloni: Con missione Sophia navi di mezza Europa usate per portare migranti in Italia

«Con la missione Sophia le navi di mezza Europa sono state usate per portare tutti i migranti in Italia e oggi che abbiamo chiuso i porti non è ben chiaro cosa stiano facendo queste imbarcazioni nel Mediterraneo. La posizione di Fratelli d’Italia è sempre la stessa: chiediamo una missione europea per produrre un blocco navale al largo delle coste della Libia, un accordo coi governi libici, non far partire i barconi, aprire in Africa gli hotspot per valutare chi ha diritto a essere rifugiato e distribuire solo i rifugiati in tutti i 27 paesi dell’Unione Europea. È l’unica cosa seria da fare e non capisco perché il governo non la voglia fare».
Lo ha detto, interpellata dal Tg3, il presidente di Fratelli d’Italia, Giorgia Meloni.
