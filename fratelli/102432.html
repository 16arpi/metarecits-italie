Terra dei fuochi a Roma, Rampelli: Rifiuti pericolosi interrati, inquinamento falde acquifere&#8230;

…MALATTIE GRAVISSIME IN AUMENTO. PRESENTATA INTERROGAZIONE AL MINISTRO DELL’AMBIENTE. “L’inquinamento ambientale che devasta Roma ha assunto caratteri di pericolosità epidemiologica. Una vera e propria terra dei fuochi romana nel VI municipio sulla quale in questi giorni inchieste giornalistiche hanno finalmente alzato il velo grazie all’attenzione del nostro consigliere Nicola Franco, già candidato alla presidenza del VI. I dati sono tragici sia sul fronte della salute pubbliche,  che sul fronte dell’avvelenamento delle falde acquifere e sulle tonnellate di rifiuti pericolosi interrati. Il tutto è cresciuto nell’assoluta indifferenza delle istituzioni locali, Regione e Comune di Roma, che pur sapendo la gravità della situazione nulla hanno fatto. Chiederemo conto al ministro dell’Ambiente Galletti al quale stiamo inviando un’interrogazione”. È quanto ha dichiarato il capogruppo di Fratelli d’Italia-Alleanza nazionale Fabio Rampelli.
