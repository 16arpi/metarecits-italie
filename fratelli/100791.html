Bologna, Donzelli: Centrodestra più forte se sta fra la gente

Il coordinatore dell’esecutivo nazionale: “Basta fare politica nelle stanze dei palazzi”. “Bologna è un nuovo inizio per il centrodestra. Adesso, come ha proposto Giorgia Meloni, lavoriamo tutti insieme per preparare la prossima piazza di gennaio a Roma: saremo più forti se ci dimostreremo capaci di ascoltare la gente”. Lo ha detto il coordinatore dell’esecutivo nazionale di Fratelli d’Italia Giovanni Donzelli, oggi in piazza a Bologna. “Non possiamo ripetere gli errori del passato: il centrodestra può rafforzarsi e vincere solo se, come è successo oggi, riparte dalle piazze, rappresentando le esigenze degli italiani. Basta con la politica fatta nei laboratori e nelle stanze chiuse dei palazzi”.
