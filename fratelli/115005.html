Venezuela, Delmastro: Finalmente Lega si libera da abbraccio mortale 5 stelle

Bene suo voto a risoluzione UE
“Il voto della Lega a Bruxelles sul Venezuela è un ottimo segnale perché finalmente si sottrae all’abbraccio mortale dei 5Stelle che la conduceva al fianco di una delle più brutali e sanguinarie dittature dei nostri giorni. Ho presentato, per Fratelli d’Italia, decine di risoluzioni in Commissione Esteri affinché il Governo riconoscesse Guaidó presidente ad interim come tutte le altre nazioni europee, ma sono sempre state bocciate da una maggioranza ostaggio del talebanesimo pentastellato. Oggi stesso, alla luce della piacevole novità, chiederò l’immediata calendarizzazione di una mozione per il riconoscimento di Guaidó. La Lega può affrancarsi anche in Italia dalla sinistra ideologia grillina che pare avere una particolare predilezione per qualsiasi dittatore si agiti nel mondo”.
Lo dichiara Andrea Delmastro, deputato di Fratelli d’Italia e capogruppo FDI in commissione Esteri.
