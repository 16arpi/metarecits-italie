Lollobrigida a Conte: attacchi a Meloni strumentali, spieghi piuttosto rapporti M5s con Venezuela e Cina

“Invece di annunciare strumentali e pretestuose mobilitazioni contro Giorgia Meloni e Fratelli d’Italia, premiati dai cittadini in libere elezioni e in base a un programma e a un posizionamento chiaro, coerente e saldamente ancorato ai valori di una democrazia avanzata e compiuta, Giuseppe Conte spieghi piuttosto i rapporti quanto mai opachi e ambigui del movimento da lui guidato con il Venezuela di Maduro e la Cina di Xi Jinping. Nazioni che certamente non possono essere definite come un fulgido esempio di tolleranza e democrazia in materia di diritti fondamentali”.
 Lo dichiara il capogruppo di Fratelli d’Italia alla Camera, Francesco Lollobrigida.
