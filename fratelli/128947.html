Turismo, Lollobrigida: manca personale, colpa Rdc

“Fratelli d’Italia raccoglie l’allarme della ristorazione e del turismo che, dopo due anni di pandemia, registrano ancora enormi difficoltà nel reperire il personale, come denunciato da diverse associazioni di categoria. Stiamo assistendo a quanto accaduto già nel 2021, quando molte aziende non sono riuscite ad aprire le proprie attività o lo hanno fatto in maniera ridotta perché in molti hanno preferito la facilità del Reddito di cittadinanza ad un posto di lavoro con regolare contratto. Questo conferma che, nonostante le recenti modifiche, il RDC è un inutile strumento per creare occupazione. Serve manodopera qualificata, che va formata, mentre il governo insiste con il sussidio di Stato e non con agevolazioni alle assunzioni che potrebbero incidere positivamente su imprese già al collasso e che rischiano di non riaprire più a causa di queste assurde scelte”. 

Lo dichiara il capogruppo di Fratelli d’Italia alla Camera, Francesco Lollobrigida.
