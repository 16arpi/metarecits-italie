Ue, Fidanza: Dopo dichiarazioni vertici finanziari Ue, indispensabile che Parlamento italiano si esprima sul MES prima del prossimo Consiglio Europeo

“Le anticipazioni di Centeno e Dombrovskis sul ripristino imminente del Patto di Stabilità rafforzano le nostre preoccupazioni sull’adozione del MES. Perché è di tutta evidenza che il percorso di rientro dall’eventuale prestito sará soggetto a quelle regole attualmente sospese e questo porterà a pesanti condizionalità di fatto”. Così in una nota il capodelegazione di Fratelli d’Italia al Parlamento europeo, Carlo Fidanza.  “Chi fino ad oggi ha declamato le doti salvifiche del MES sanitario non può più nascondere i rischi connessi a questo strumento. A maggior ragione, dopo le dichiarazioni dei vertici finanziari dell’Ue, è indispensabile che il Parlamento italiano si esprima sul MES prima del prossimo Consiglio Europeo”.
