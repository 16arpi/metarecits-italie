Test nel Lazio per chi rientra dalla Sardegna, Deidda: Noi ignorati per la stessa richiesta solo perchè all&#8217;opposizione di questo Governo. Il Ministro Boccia si dimetta




“Chiunque sia stato in Sardegna e voglia tornare nel Lazio deve farsi controllare, a chiederlo è il Presidente della Regione Lazio, Nicola Zingaretti tramite un’ordinanza. A questo punto vorremmo capire dal Ministro del PD Francesco Boccia, – che aveva tacciato di incostituzionalità la volontà della Regione Sardegna di voler procedere a controlli preventivi su chi volesse arrivare in Sardegna – se non ci sia una chiara discriminazione verso la nostra Terra”, afferma il Deputato sardo di FdI, Salvatore Deidda

“La differenza sostanziale? La Regione Lazio è governata dal PD e dal Segretario Zingaretti mentre la Sardegna no. Questo è il metro di giudizio del Governo PD-5Stelle. La Sardegna, per settimane, era la Regione con meno contagi. Abbiamo chiesto al Governo un aiuto concreto per un turismo sicuro e ci è stato negato. ‘Razzisti’, ci accusavano. Oggi, invece, la situazione cambia e il Governo rimane muto e completamente assente. Il Ministro Boccia dovrebbe dimettersi per dignità”, conclude Deidda.







