Foibe, Ciriani: Lega e M5S chiariscano su stanziamenti. Assurdo e grave negare risorse per esuli e finanziare reddito di cittadinanza

“Il governo e la maggioranza facciano chiarezza sugli stanziamenti previsti per il rifinanziamento delle leggi 72 e 73 a tutela degli esuli e della minoranza italiana in Slovenia. Sarebbe quanto mai grave ed assurdo che in questa legge di Bilancio si trovassero le risorse per finanziare il reddito di cittadinanza, ed al contempo si riducessero i fondi per leggi che, tra le altre cose, garantiscono restauri e manutenzioni delle tombe italiane in Slovenia e Croazia, permettono di sostenere le Comunità degli italiani ma soprattutto consentono e prevedono lo svolgersi del Giorno del Ricordo. E’ una battaglia storica della Destra e vigileremo con attenzione affinchè non sia offuscata la memoria di una pagina della storia nazionale per troppo tempo occultata. Altrimenti siamo pronti a presentare una serie di emendamenti che consentano il normale finanziamento, come fino oggi è avvenuto, delle leggi a tutela degli esuli e della minoranza italiana in Slovenia”, dichiara il presidente dei senatori di Fratelli d’Italia, Luca Ciriani.
