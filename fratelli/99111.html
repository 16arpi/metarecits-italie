L. elettorale, Meloni a Renzi: FdI vuole abolizione capilista bloccati&#8230;

…INVECE DI DIRE BAGGIANATE, CANDIDATI E FATTI ELEGGERE. «Caro Renzi, Fratelli d’Italia non vuole usare le candidature multiple: noi vogliamo le preferenze e l’abolizione dei capilista bloccati. E se i capilista saranno bloccati, useremo le candidature multiple solo per non averli. Ma diciamo di più: Fratelli d’Italia proporrà alla Camera di rendere discrezionale per i partiti la possibilità di utilizzare o meno i capilista bloccati, così vedremo chi li userà e chi no e chi nominerà i parlamentari e chi no. E se saremo un piccolo partito, caro Renzi, saranno gli italiani a deciderlo, non certo tu, che sei il vero fenomeno della politica italiana: sei riuscito a diventare premier senza essere eletto da nessuno e con le tue slide da ciarlatano sei diventato il figlio legittimo di Wanna Marchi. Caro Renzi, mentre dici baggianate sui partiti che chiedono le preferenze e che vogliono restituire agli italiani il diritto di scegliere i propri rappresentanti, comincia a candidarti e a farti eleggere. Se non vuoi farlo, almeno abbi la decenza di spiegare all’Italia quali inciuci stile ‘Patto del Nazareno’ hai in mente per garantirti un Parlamento di nominati».
È quanto dichiara il presidente di Fratelli d’Italia, Giorgia Meloni.
