Coronavirus, Zucconi: Governo chiarisca su click day

“In una fase così delicata ci aspettavamo dal governo che provvedimenti economici seppur piccoli fossero disponibili per tutti gli imprenditori. Pensare invece di utilizzare la formula del “click day” per concedere alle partite iva il bonus di 600 euro è un insulto a tutti gli imprenditori  italiani. Ottenere il bonus dovrebbe essere una certezza, non un assurdo gioco d’azzardo. Così come le aziende e i professionisti rispettano tutte le scadenze fiscali imposte dallo Stato, a sua volta quest’ultimo dovrebbe tutelare e non preannunciare misure che poi vanifica nei fatti. Ancora una volta si inganna chi sostiene e fa crescere l’economia, rendendo la nostra Nazione un’eccellenza nel mondo. Fratelli d’Italia chiede al governo di chiarire immediatamente sul “click day”. Si stabiliscano criteri chiari e precisi per dare veramente a tutti i commercianti e artigiani la possibilità di accedere al bonus”.
Lo dichiara Riccardo Zucconi, deputato di Fratelli d’Italia.
