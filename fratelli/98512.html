Riforme, La Russa a m5s: Dicono di essere contro partitocrazia ma votano&#8230;

…CON NAZARENO E CONTRO PRESIDENZIALISMO. “Ai colleghi del M5S che erano arrivati in Parlamento gridando di voler portare i cittadini nelle istituzioni e alla Camera dei Deputati dico che suona…

…veramente contraddittorio e assurdo il loro voto di sostanziale sostegno al patto del Nazareno che ha voluto bocciare il presidenzialismo o più esattamente la semplice elezione del Presidente della Repubblica da parte dei cittadini elettori”. 

Così Ignazio La Russa, deputato di Fratelli d’italia-Alleanza Nazionale intervenendo in Aula alla Camera.
“Il M5S– ha aggiunto La Russa – che si vanta di portare le proprie decisioni al vaglio della rete (e cioè in totale qualche centinaio, al massimo migliaio di persone) deve spiegare come mai preferisce che il Capo dello Stato sia eletto col patto del Nazareno da qualche centinaio di uomini dei partiti anziché da milioni di cittadini. Deve spiegarlo non a noi di Fratelli d’Italia-Alleanza nazionale che coerentemente abbiamo insistito per questa riforma ma ai milioni di suoi elettori che avevano creduto in buona fede alla loro volontà di lavorare contro la partitocrazia e a favore dei cittadini”.

