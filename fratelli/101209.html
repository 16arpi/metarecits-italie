Taglialatela; Renzi lascia libertà di coscienza ai suoi parlamentari sul ddl Cirinnà: è una vergogna sia come cristiano che come capo di Governo

FRATELLI D’ITALIA – AN PRESENTA SUE INIZIATIVE  A DIFESA DELLA FAMIGLIA TRADIZIONALE. “Stamattina presentiamo una serie di iniziative che come Fratelli d’Italia – Alleanza Nazionale metteremo in campo, già a partire da questo fine settimana, a Napoli e Provincia a difesa della famiglia tradizionale.
Ospiteremo dibattiti sul tema e saremo a volantinare in diverse piazze della nostra città.
Sul Ddl Cirinnà il Presidente del Consiglio Renzi ha annunciato che lascerà libertà di coscienza ai suoi Parlamentari: questa decisione fa ridere e dimostra la gravissima totale assenza di un indirizzo morale da parte di questo Governo”, è quanto dichiarato a margine della conferenza stampa di stamane  dal Parlamentare di Fratelli d’Italia – Alleanza Nazionale Marcello Taglialatela.
Presenti anche il Presidente cittadino del partito Luigi Rispoli, il Dirigente Nazionale Luciano Schifone ed il presidente del comitato “difendiamo i nostri figli” Luigi Mercogliano.
“Già da domani saremo presenti in diversi punti della città e della provincia di Napoli con nostri banchetti e nostri gazebo. I nostri militanti distribuiranno i volantini nei quali spieghiamo ai cittadini la posizione di Fdi-An ed il perché della nostra difesa nei confronti della famiglia tradizionale, a tutela dei diritti inderogabili dei bambini che non possono essere trattati alla strenua di un capriccio.Tutte queste iniziative ci accompagneranno al family day di Roma del prossimo 30 gennaio, a cui anche una folta delegazione napoletana del nostro partito prenderà parte”, ha dichiarato Rispoli.
“Su questo tema – ha aggiunto in conclusione Schifone – terremo un dibattito lunedì prossimo presso la sede del Circolo Culturale La Contea a cui prenderà parte, oltre all’on. Taglialatela, anche l’ex Parlamentare Europeo Erminia Mazzoni, tra gli aderenti al movimento “Terra Nostra – Italiani con Giorgia Meloni””.
