Vitalizi, Frassinetti: Azzolina ha speso tutto in banchi a rotelle ma poteva comprare un dizionario

“Lucia Azzolina, ex ministro dell’Istruzione e deputato della Repubblica, commenta sui suoi social la notizia della restituzione del vitalizio a Formigoni utilizzando il termine “scatarrare”. Un brutto scivolone da chi fino a pochi mesi fa guidava un dicastero che tra le sue prerogative ha anche l’insegnamento dell’educazione e della proprietà di linguaggio. Se invece di spendere e spandere fondi dei cittadini in banchi a rotelle avesse acquistato dei dizionari, avrebbe scoperto che l’italiano ha migliaia di termini che consentono di esprimere un concetto forte senza dover provocare disgusto. Sarebbe opportuno che l’ex Ministro si scusasse immediatamente”.
Lo dichiara il deputato di Fratelli d’Italia Paola Frassinetti, vicepresidente della commissione Cultura e responsabile dipartimento istruzione.
