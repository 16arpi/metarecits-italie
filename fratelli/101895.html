Fondi per la Campania. Taglialatela: Renzi pinocchio e Lettieri suo complice

“Lettieri preferisce Renzi che offende la Giunta Caldoro. Dopo essere stato per anni compagno di merenda di Bassolino e De Luca, il presunto candidato sindaco di centrodestra plaude il presidente del consiglio che si esibisce nel consueto show di promesse elettorali e di bugie.
Gianni Lettieri per inseguire i voti del centrosinistra solidarizza con Matteo Renzi che accusa Stefano Caldoro di aver perso i fondi europei destinati alla Campania.
Pena e vergogna senza limiti”‘.
È quanto scrive sulle proprie pagine social il Candidato Sindaco di Napoli e Parlamentare di Fratelli d’Italia – An Marcello Taglialatela.
“Mi meraviglio che i miei ex colleghi di Giunta, a partire da Stefano Caldoro, non abbiano replicato alle dichiarazioni menzoniere ed alle bugie del Presidente del Consiglio e del suo sodale Lettieri”, ha concluso Taglialatela.
