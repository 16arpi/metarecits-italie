Cura Italia, La Russa: Aumentare di ulteriori 25 mila unità i militari di strade sicure

Emendamento Fdi per rafforzare sicurezza e contenere epidemia Covid-19

“Fratelli d’Italia chiede che il contingente militare dell’operazione ‘Strade sicure’ venga incrementato fino a ulteriori 25mila unità al fine di rafforzare il dispositivo di controllo, vigilanza e sicurezza e assicurare il rispetto delle misure adottate per contenere l’epidemia da Covid-19.”
Lo dichiara Ignazio La Russa, senatore di Fratelli d’Italia e primo firmatario di un emendamento al dl Cura Italia.
“Il personale in divisa – conclude La Russa – dovrebbe essere destinato ai servizi di perlustrazione e pattugliamento sia a piedi che motorizzati. Ci auguriamo che un emendamento di buon senso come questo che aumenterebbe la sicurezza dei cittadini e contribuirebbe a contenere la diffusione del Covid-19 possa avere il sostegno di tutte le forze politiche”.

