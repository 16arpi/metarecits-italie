Referendum, Meloni: Buona notizia è che ora italiani possono votare e mandare a casa Renzi il 4 dicembre


«La buona notizia è che ora non ci sono più dubbi sul fatto che il 4 dicembre gli italiani potranno votare, cosa che in Italia accade sempre più di rado. Il referendum sarà l’occasione per dire no ad una riforma costituzionale pessima di un governo pessimo e per mandare a casa questo esecutivo e sceglierne uno eletto dal popolo».
È quanto ha detto il presidente di Fratelli d’Italia, Giorgia Meloni, interpellata dai giornalisti alla camera sulla decisione del Tribunale di Milano di respingere il ricorso del costituzionalista Valerio Onida sul quesito del referendum del 4 dicembre.
