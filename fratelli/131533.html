Covid: &#8220;Fare luce su disastri&#8221;. Arriva la Commissione d&#8217;inchiesta







“Dopo la pausa natalizia calendarizzeremo la legge per istituire una Commissione d’inchiesta per far luce su tutto quello che è successo” sul contenimento della pandemia. Lo ha annunciato il deputato di Fratelli d’Italia, Giovanni Donzelli, intervenendo alla Camera in replica all’informativa del Ministro Schillaci sull’emergenza Covid in Cina.

“La Commissione – ha spiegato Donzelli in Aula – indagherà sul motivo per cui l’Italia non aveva un piano pandemico. E sul perché il Ministro in carica ha mentito dichiarando che il piano pandemico c’era mentre invece non c’era. E se quel piano pandemico ci fosse stato, si sarebbero salvate molte vite umane”

“Qualcuno dovrà rispondere di questo. Così come parleremo del motivo per cui il 12 febbraio 2020 partivano 5 tonnellate materiale sanitario verso la Cina quando negli ospedali i medici erano senza mascherine. E perché quando bisognava mettere in sicurezza gli italiani qualcuno andava sui navigli a prendere l’aperitivo dicendo che l’unico virus era il razzismo”.

“Andremo fino in fondo anche sugli appalti e sulle commesse”, in particolare “sui 71 milioni di euro di commesse di materiale sanitario che arrivava dalla Cina”. Ma anche, ha attaccato Donzelli, “sui 12 milioni di commesse al consulente del Pd Benotti. E infine – ha concluso il deputato di Fratelli d’Italia – sugli 11 milioni di mascherine di Zingaretti mai arrivate”. 

















