Cipro, Meloni: Italia umiliata da Erdogan, perchè Gentiloni non convoca ambasciatore turco?

«Perché il governo Gentiloni non ha ancora convocato l’ambasciatore turco? Italia umiliata dal sultano turco Erdogan. La nave dell’ENI Saipem costretta dalla Marina Militare turca a lasciare il largo di Cipro, con una azione in violazione di ogni norma internazionale. L’inutile governo Gentiloni non è riuscito nemmeno a far sentire la sua voce in sede europea o in sede NATO. Situazione inaccettabile. Chiedo al Governo perché l’ambasciatore turco non sia stato ancora convocato e non sia stata ancora decisa alcuna risposta diplomatica alla Turchia».
Lo scrive su Facebook il presidente di Fratelli d’Italia e candidato premier, Giorgia Meloni.
