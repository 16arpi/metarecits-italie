Cittadinanza, Totaro: I cinesi di Prato, i Pakistani di Firenze ringraziano Renzi

“La riforma della cittadinanza legalizza lo schiavismo, l’illegalità commerciale, la desertificazione del nostro apparato produttivo. La comunità cinese, quella africana, indiana, pakistana di Prato e di Firenze che hanno distrutto le nostre piccole e medie imprese ringraziano il presidente del Consiglio. Questo governo e questa maggioranza stanno mettendo in ginocchio i nostri imprenditori e lavoratori questa proposta, una sanatoria vera e propria, darà l’ennesimo colpo ferale alla nostra economia. Del resto, da parte di Renzi,  che quando era presidente della Provincia di Firenze e poi sindaco di Firenze, non ha fatto nulla per contrastare l’invasione orientale, non ci si poteva aspettare qualcosa di diverso”. È quanto dichiara il deputato di Fratelli d’Italia-Alleanza nazionale Achille Totaro.
