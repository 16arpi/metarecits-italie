Italia-Emirati: accordo storico grazie a governo Meloni

“Appena ieri abbiamo assistito alla conferma della centralità guadagnata dall’Italia a livello internazionale con l’intervento al CPAC di Giorgia Meloni, sempre più leader del campo conservatore, domani ne avremo un’ulteriore riprova con le intese che saranno siglate con gli Emirati. Un grande investimento in Italia per oltre 40 miliardi di euro a dimostrazione che l’Italia è ormai diventata una meta ambita e una Nazione in cui investire. Merito della serietà e della solidità del governo Meloni che, da un lato, ha ridato credibilità all’Italia grazie alla stabilità del governo, alla guida di Giorgia Meloni a livello internazionale. Altro che isolamento internazionale, l’ennesima bugia della sinistra smentita dai fatti frutto del grande lavoro fatto da Giorgia Meloni e dal centrodestra guidato da Fratelli d’Italia”. Lo dichiara il presidente dei senatori di Fratelli d’Italia, Lucio Malan.
“Questo importante impegno finanziario, annunciato dal presidente emiratino Mohamed bin Zayed, conferma la fiducia che i grandi investitori stranieri ripongono nell’Italia. Grazie a politiche economiche solide e a una chiara visione strategica, la nostra Nazione si sta affermando come una destinazione sicura e attrattiva per il capitale estero, creando nuove opportunità di crescita e sviluppo per le nostre imprese e i nostri lavoratori”, aggiunge il capogruppo di Fratelli d’Italia alla Camera dei deputati, Galeazzo Bignami.
“Il legame strategico fra i nostri due Paesi si rafforza con 14 intese governative e oltre trenta fra le imprese italiane ed emiratine: è senza dubbio un successo che si inserisce in un’ampia cornice, a partire dalla visita del presidente Meloni ad Abu Dhabi nel 2023, vera e propria svolta nel dialogo politico ed economico bilaterale. La stabilità del governo italiano, assieme alla credibilità del presidente Meloni, sono stati elementi chiave di rafforzamento delle relazioni Italia-Emirati Arabi Uniti. Dall’energia alle comunicazioni, dalla sicurezza sottomarina al settore cyber, i dossier sul tavolo nell’ottica di una intesa sempre più sinergica sono innumerevoli.
Non si può, in questo contesto, non constatare poi la lungimiranza di iniziative su cui l’Italia, grazie al governo Meloni, è in prima linea come il Piano Mattei per l’Africa o il Corridoio IMEC. Anche su questi progetti vi sarà una piena collaborazione tra l’Italia e gli Emirati”, conclude il senatore di Fratelli d’Italia, Giulio Terzi di Sant’Agata, presidente della Commissione Politiche Ue.
