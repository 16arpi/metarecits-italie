Lombardia, Lucente: approvata ,mia mozione per riaprire palestre e piscine anche per vaccinazione anti covid

 
“Fratelli d’Italia si era presa l’impegno di essere la voce delle palestre, chiuse da mesi, e io ho portato oggi questo impegno in Regione. Il Consiglio ha infatti approvato la mia mozione, firmata anche dal consigliere Federico Romani,  “Riapertura piscine, palestre e scuole di danza”.
Invito la Giunta “ad attivarsi per quanto di propria competenza, ovvero nel porre in essere tutte le opportune relazioni anche con il Governo Nazionale al fine di sollecitare la riapertura delle piscine, delle palestre e centri di danza, consentendo di poter vaccinare al proprio interno il personale e l’utenza tramite i medici con cui collaborano”.
Regione Lombardia è stata capofila in Italia nel chiedere e ottenere che le vaccinazioni anti covid venissero fatte anche all’interno delle aziende e non vi è motivo di escludere da tale possibilità i gestori di palestre, piscine e scuole di danza, anche in considerazione del fatto che tali strutture già collaborano con medici che potrebbero somministrare il vaccino non solo ai dipendenti e agli operatori, ma anche ai propri utenti.
Con la mozione di oggi otteniamo due benefici: da un lato diamo finalmente la possibilità a un intero settore di ripartire – almeno finché il Governo non smette di vessare le palestre e le riapre in sicurezza – dall’altro diamo ulteriore spinta alle vaccinazioni. Confidiamo che da Roma questo si l’incentivo per riaprire gli impianti sportivi, che hanno speso tempo e denaro per mettersi a norma e poi sono state chiuse senza appello”. 
 
Lo dichiara Franco Lucente, capogruppo di Fratelli d’Italia in Regione Lombardia 
 
 
