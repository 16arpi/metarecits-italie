Made in Italy, Meloni: Speranza rimuova subito Ricciardi, Nutriscore è assalto alle nostre eccellenze agroalimentari

“Il ministro della Salute Roberto Speranza non perda altro tempo: rimuova subito dall’incarico Walter Ricciardi. E’ gravissimo che un consulente del governo italiano abbia sottoscritto l’appello lanciato dalla Commissione europea per chiedere l’adozione da parte dei paesi membri del Nutriscore: la famosa etichettatura “a semaforo” di proprietà di un’agenzia governativa francese, che suggerisce ai consumatori cosa fa bene alla loro salute e cosa no grazie ad un algoritmo che, guarda caso, penalizza i prodotti italiani a vantaggio di quelli francesi. Fratelli d’Italia è stata la prima forza politica a denunciare il pericolo Nutriscore: si tratta dell’ennesimo assalto alle nostre eccellenze agroalimentari che auspichiamo il governo Draghi voglia respingere”.
Lo dichiara il presidente di Fratelli d’Italia Giorgia Meloni.

