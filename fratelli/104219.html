Ladro ucciso, delegazione FdI incontra Cattaneo. Meloni: La difesa è sempre legittima


«Se il Pd e la sinistra non avessero affossato in Parlamento la proposta di legge di Fratelli d’Italia sulla legittima difesa, oggi il ristoratore di Casaletto Lodigiano, Mario Cattaneo, non avrebbe dovuto affrontare un processo. Il principio che vogliamo sancire è chiaro: se, nella migliore delle ipotesi, entri nella mia proprietà di notte per rubare io ho il diritto di difendermi. Per questo una delegazione di FdI ha incontrato stamattina Cattaneo per rinnovargli la solidarietà di tutto il nostro movimento e ribadire che la tutela della sicurezza degli italiani continuerà ad essere una priorità della nostra azione politica».
Lo scrive su Facebook il presidente di Fratelli d’Italia, Giorgia Meloni.
