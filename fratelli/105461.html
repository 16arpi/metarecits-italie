Classifica Sun, Meloni: Governo protesti formalmente con Londra, inaudito paragonare Napoli a Raqqa o Mogadiscio

«Fratelli d’Italia chiede al premier Gentiloni e al ministro degli Esteri Alfano di protestare formalmente col Governo britannico per l’articolo gravemente diffamatorio del “Sun”. È inaudito paragonare la nostra bellissima Napoli a Mogadiscio, a Caracas o addirittura a Raqqa, dove infuria la guerra contro l’Isis. Ma al “Sun” sono impazziti? Cosa direbbe il premier Theresa May se una autorevole testata italiana decidesse di pubblicare una mappa con le 10 capitali mondiali dell’evasione fiscale e della corruzione e scegliesse di accostare Londra ai paradisi fiscali e ai più corrotti regimi africani?».
Lo scrive su Facebook il presidente di Fratelli d’Italia, Giorgia Meloni.
