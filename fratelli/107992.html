Renzi, palombi: Chi di treno ferisce di treno perisce

«Treni italiani sul binario morto a causa della neve. Del resto è inverno, e come spesso accade il tempo è inclemente, non c’è da stupirsi. Purtroppo, però, siamo nell’Italia del centrosinistra, dove alla propaganda e agli annunci non seguono mai le azioni conseguenti e concrete. Matteo Renzi ama girare la nazione sulle strade ferrate per propagare il suo verbo. Peccato che non abbia pensato, né lui, né i suoi ministri, a rendere le ferrovie efficienti, soprattutto per i pendolari. E così basta un piovasco, o un po’ di neve, per paralizzare l’Italia. D’altronde ormai è noto che il PD è distante anni luce dalle esigenze dei Pendolari e dei Lavoratori tutti. Caro Renzi, chi di treno ferisce, di treno perisce. Fra pochi giorni gli italiani avranno l’opportunità di cambiare, affidando la preferenza a persone serie, concrete e lungimiranti».
E’ quanto dichiara Alessandro Palombi, Sindaco di Palombara Sabina e candidato alla Camera con Fratelli d’Italia.
