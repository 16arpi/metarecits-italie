Rdc, Meloni: dispiace che tutti i partiti che sostengono Draghi abbiano votato contro Odg Fdi per abolizone

«Un’altra gravissima truffa legata al reddito di cittadinanza. A Genova, le Forze dell’Ordine hanno scovato 1.532 extracomunitari che lo percepivano indebitamente. Una frode milionaria ai danni dello Stato e uno smacco a tutti quegli italiani perbene che pagano le tasse e che, con determinazione, cercano di uscire da questa grave crisi economica. Il Reddito di cittadinanza è una follia grillina che va abolita immediatamente. Dispiace che tutti i partiti che sostengono Draghi, abbiano votato contro l’ordine del giorno che ne chiedeva l’abolizione».

Lo scrive su Facebook il presidente di Fratelli d’Italia, Giorgia Meloni.
