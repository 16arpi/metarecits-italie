P.Chigi, Benedettelli: Stipendio adeguato per servitori dello Stato

“In due giorni un carabiniere ucciso a Caserta e due feriti a Roma mentre erano impegnati nell’esercizio del loro dovere a tutela della legalità e dei cittadini. Esprimo vicinanza e solidarietà, a nome mio e di Fratelli d’Italia ai carabinieri coinvolti, alle loro famiglie e a tutta l’Arma. Le Forze dell’Ordine rischiano quotidianamente la loro vita per pochi euro al mese e spesso vengono derisi da quegli stessi delinquenti che arrestano e che poi vengono rilasciati grazie all’incertezza della pena. Il 1° maggio, giornata dedicata ai lavoratori, in tutta Italia esponenti del movimento fondato da Giorgia Meloni, Guido Crosetto e Ignazio La Russa porteranno una pianta di Primula Veris in una o più caserme o strutture delle Forze dell’Ordine in segno di solidarietà, vicinanza e gratitudine per l’impegno.Tra i punti chiave legati alla sicurezza, voce prioritaria nei programmi di ogni governo come precondizione di esercizio di ogni libertà garantita dalla Costituzione, c’è quello di destinare al comparto Sicurezza e Difesa ogni risparmio proveniente da tagli sugli armamenti o da altre voci, per rinforzare l’organico e aumentare la retribuzione dei servitori dello Stato”.
 
È quanto dichiara Barbara Benedettelli, responsabile Dipartimento tutela Vittime della violenza di Fratelli d’Italia.
Roma, 28 aprile 2013
 
 
