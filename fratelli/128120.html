Vaccini, Gemmato: codice esenzione in nuovo Dpcm vittoria di FDI

“Per l’esenzione da vaccinazione anti Covid, nel nuovo Dpcm è disposta finalmente la generazione di un Qr Code che sostituirà il certificato del medico di medicina generale. Qualche settimana fa, con un’interrogazione parlamentare, sollecitavo il governo a risolvere un problema che in questi mesi ha costretto i soggetti più fragili ed impossibilitati a vaccinarsi per problemi di salute ad assurdi criteri discrezionali degli addetti alla verifica del green pass, talvolta non formati e che impedivano ai soggetti l’accesso ai luoghi e a mezzi di trasporto. È assurdo che il governo, che avrebbe dovuto tutelare i più fragili e che invece li ha costretti per mesi a mortificazioni ed impedimenti, abbia avuto questa attenzione solo dopo la sollecitazione di Fratelli d’Italia”.
Così il deputato di Fratelli d’Italia e segretario della Commissione Sanità, Marcello Gemmato.
