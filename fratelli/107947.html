Elezioni, La Russa a Salvini: In manifestazione coalizione non esistono invitanti e invitati. Giovedì sarò a Catania a manifestazione di tutto il centrodestra

“Caro Matteo, mi riesce difficile immaginare che tu non colga la differenza tra una manifestazione di coalizione, cioè voluta e organizzata da tutti i partiti di centrodestra e dove non ci sono invitanti e invitati e una iniziativa della Lega, a cui carinamente inviti gli altri partiti alleati. Giovedì sarò a Catania per la chiusura della campagna elettorale per la Sicilia orientale, dove salirò sul palco assieme a Nello Musumeci e ai rappresentanti di tutte le forze della coalizione. In una iniziativa paritetica quindi, voluta e organizzata da tutti i partiti di centrodestra che danno così agli elettori dimostrazione di compattezza e serietà. E lo stesso sto provando a fare a Milano. È quello che ha chiesto a tutti i leader Giorgia Meloni. Possibile che sia così difficile da realizzare a Roma?”
Lo dichiara Ignazio La Russa, deputato di Fratelli d’Italia.
