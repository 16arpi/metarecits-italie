Dl sostegni, Zucconi: da Draghi niente whatever it takes per l&#8217;Italia

“Ancora una volta arriveranno solo briciole per le imprese. Alla prova dei fatti, il tanto atteso cambio di passo promesso dal Governo Draghi, non è arrivato. Il DL Sostegni, che sembrava dovesse essere la panacea contro tutte le chiusure forzate del Governo, delude gli italiani e tutte le imprese: rimane infatti identica la strategia di chiudere tutto e promettere ristori che arrivano in ritardo e in forma del tutto insufficiente, quindi inutili. Ci chiediamo: dov’è finito il tanto famoso “whatever it takes” di Draghi per salvare l’Italia, la sua economia e i suoi posti di lavoro? Se lo Stato non riesce a garantire ristori adeguati a tutte quelle attività oggi in estrema difficoltà o bloccate per decreto, la risposta deve essere solo una: bloccare ogni costo fisso per le imprese e far riprendere il prima possibile il lavoro delle aziende, garantendo un piano vaccinale efficace ed immediato”.
Lo dichiara Riccardo Zucconi, deputato di Fratelli d’Italia e Capogruppo FdI in X Commissione – Attività Produttive, commercio e turismo.
