Xylella; Grillo su twitter grida alla bufala, Gemmato: Mi offro per accompagnarlo in una visita agli ulivi pugliesi

“Invito Beppe Grillo in Puglia, lo accompagnerò io personalmente con la classe dirigente pugliese di Fratelli d’Italia per una visita agli ulivi colpiti dal batterio e per una degustazione dell’olio salentino”. Lo dichiara il deputato di Fratelli d’Italia Marcello Gemmato. “Le dichiarazioni di Grillo su Twitter lasciano l’amaro in bocca: un territorio martoriato e una categoria, quella agricola, drammaticamente compromessa, non meritano altre vessazioni. La Xylella è stata fin troppo sottovalutata, è partita dal Salento e si è estesa lungo altri territori del Tacco d’Italia. L’invito che rivolgo al mentore del M5S è di verificare con mano lo stato dell’arte per non abbandonarsi ulteriormente a facili proclami che non sono altro che fake news costruite per manipolare l’opinione pubblica”.
