Centrodestra, Meloni: Va rifondato su programmi, non prendiamo in&#8230;

…CONSIDERAZIONE IPOTESI PARTITO UNICO. «Il partito unico del centrodestra che descrive oggi Giovanni Toti è un’ipotesi che non prendiamo in considerazione.

La nascita dei partiti non può essere imposta con la legge elettorale o per calcoli di convenienza. Se Forza Italia vuole davvero contribuire alla rifondazione del centrodestra e costruire una reale alternativa a Renzi, dovrebbe fare quello che chiediamo da mesi: rompere il Patto del Nazareno e smetterla di stringere accordi con il centrosinistra. La rifondazione del centrodestra deve partire da idee, valori, programmi condivisi, dalla partecipazione e dalle risposte comune dare agli italiani sui temi concreti come il lavoro, l’immigrazione, la tutela della famiglia, la sicurezza e la certezza della pena. Definirsi di centrodestra e poi fiancheggiare ogni giorno Renzi e sostenere le sue ridicole riforme significa soltanto prendere in giro gli italiani».
È quanto dichiara il presidente di Fratelli d’Italia-Alleanza nazionale, Giorgia Meloni.
