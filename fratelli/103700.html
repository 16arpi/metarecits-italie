Protesta migranti, Donzelli: Indecente la casa premio per chi ha assaltato la Prefettura

“Somali tentano di assaltare la Prefettura di Firenze, per premio una casa per tutti. Indecente. Se ti devo accogliere perché scappi dalla guerra, non ti devi permettere di fare la guerriglia qui. Se ti piace tanto scontrarti con violenza vai a casa tua a difendere la tua terra e la tua famiglia.” Così scrive su Facebbok Giovanni Donzelli, capogruppo di Fratelli d’Italia in Regione toscana e coordinatore dell’esecutivo nazionale del movimento di Giorgia Meloni commentando gli scontri di oggi dei migranti con la polizia davanti la Prefettura di Firenze.
“Per me sarebbe semplice: nessuna accoglienza per chi ha provato ad assaltare la Prefettura a Firenze. Peccato che invece dopo il tentato assalto sia arrivata la notizia: gli assalitori troveranno tutti un alloggio nei comuni del fiorentino. Alla faccia di chi rispetta le regole, non assalta le Prefetture e non ha un tetto.”
