DL Energia, Bellucci: bene ok a mio Odg per piano nazionale sostegno famiglie

“Sono soddisfatta per l’accoglimento del mio ordine del giorno al Decreto Energia il quale ha rappresentato l’occasione ideale per sollevare in parlamento il tema della povertà energetica; una condizione che colpisce milioni di cittadini. La difficoltà a scaldare adeguatamente la propria abitazione è una problematica che riguarda quasi l’8% dei nuclei familiari, con pesanti conseguenze sulla salute delle persone. La crisi energetica in atto e l’ondata inflazionistica da record impongono interventi concreti nei confronti di coloro che, per la loro condizione economica, sono più esposti agli impatti del carovita. Quella energetica è una nuova forma di povertà, per questo ho chiesto e ottenuto l’impegno del governo ad assumere, nei prossimi provvedimenti, un vero Piano nazionale a sostegno delle famiglie in povertà energetica. L’Italia non può continuare a rincorrere le emergenze, un governo che si rispetti – specialmente se definito ‘dei migliori’ – deve essere in grado di intervenire alle prime avvisaglie.” 

Lo dichiara Maria Teresa Bellucci, deputato e capogruppo di Fratelli d’Italia in commissione Affari Sociali.

