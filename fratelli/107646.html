Elezioni, Lollobrigida: Escludere imprese balneari dalla direttiva Bolkestein

“Sulla questione balneari, come ha ribadito Giorgia Meloni oggi a Terracina, non si può scendere a compromessi: le spiagge vanno escluse dalla direttiva Bolkestein e gli stabilimenti balneari non devono essere mandati all’evidenza pubblica. Questo settore rappresenta un unicum del turismo italiano che va rilanciato dopo anni di mancati investimenti dovuti all’incertezza normativa. Garantire la continuità d’impresa è giusto nei confronti di chi ha investito ed è necessario per far ripartire l’intero settore”.
 
Lo scrive in una nota Francesco Lollobrigida, responsabile nazionale Organizzazione di Fratelli d’Italia e candidato capolista nel collegio Camera Lazio 2. 
