Campidoglio, FdI: Votata nostra mozione, strada intitolata a Giorgio Almirante

“Vittoria storica della destra italiana e romana, l’Aula Giulio Cesare ha votato la mozione di Fratelli d’Italia, come già proposto dalla presidente di Fdi Giorgia Meloni, per intitolare una via o una piazza a Giorgio Almirante che proprio nella Capitale ha raccolto sempre grandi consensi, come sottolineato dall’intervento del capogruppo di Fdi Fabrizio Ghera che ha evidenziato il ruolo di Almirante come ‘padre della patria’. Come Fdi esprimiamo soddisfazione per l’approvazione di questo provvedimento che rende omaggio a un uomo politico che non ha mai smesso di chiedere la pacificazione nazionale e al quale sono state intitolate targhe e monumenti in molte cittadine italiane”. Lo dichiarano in una nota gli esponenti di FdI Fabrizio Ghera capogruppo in Campidoglio e i consiglieri comunali Andrea De Priamo, Maurizio Politi, Francesco Figliomeni e Rachele Mussolini della lista civica ‘Con Giorgia’.
