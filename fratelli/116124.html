San Giovanni, Rampelli: Oggi rilancio cdx, Meloni leader in manifestazione organizzata dai suoi alleati

“Piazza San Giovanni ha oggi smentito gli auspici di quel mondo odioso e saccente  che, convinto di fermare l’ondata sovranista, ha sostenuto il matrimonio d’interessi tra Pd e 5 Stelle. La novità è che si è determinato il risultato opposto, il centrodestra è resuscitato e si è rilanciato: Berlusconi non ha rinunciato alla creatura del centrodestra, inventata da lui in Italia e tuttora un unicum in Europa, confermando la sua originaria intuizione; Salvini è sembrato oggi più umano, meno felpe e leghismo rumoroso, più prudenza e perfino un troppo timido tentativo di fare il capo coalizione; Giorgia Meloni è stata stellare, mediaticamente perfetta, politicamente incalzante. La vera speranza del centrodestra, leader di Fdi consacrata in una manifestazione organizzata dai suoi alleati”.
 
E’ quanto dichiara in una nota Fabio Rampelli, vicepresidente della Camera e deputato di Fdi. 
