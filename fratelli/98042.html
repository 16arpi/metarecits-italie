Commissione inchiesta sui Cie, Corsaro: Per il momento pericolo scampato&#8230;

…VOGLIONO ELMINARE DAI  CIE IL POTERE DI ESPLUSIONE. “Pericolo scampato, almeno per oggi e per qualche settimana. Grazie a Fdi-An è stata rinviata l’approvazione della pdl d’istituzione di una commissione d’inchiesta sui Cie, proposta da Sel”.

E’ quanto dichiara il deputato di Fratelli d’Italia-Alleanza nazionale Massimo Corsaro intervenuto in aula durante l’esame della pdl d’istituzione di una commissione d’inchiesta sui Cie.
“Una proposta – ha aggiunto Corsaro – orientata a trasformare i centri di identificazione ed espulsione in centri soltanto di identificazione e di smistamento dei migranti in altri centri. Non a caso nel testo la parola ‘esplusione’ viene eliminata”.
“Siamo convinti che – ha proseguito- si tratti di un’iniziativa  profondamente anti-italiana e razzista sia nei confronti di nostri connazionali sia nei confronti delle forze dell’ordine perché  basata sul presupposto che tutti gli italiani siano violenti nei confronti degli immigrati e che le forze dell’ordine li maltrattino. La commissione va, inoltre, contro il buon senso perché è acclarato che l’immigrazione clandestina  va ad alimentare le file della malavita organizzata e della microcriminalità”.
“Abbiamo il sospetto che la maggioranza stia concedendo a Sel e alla minoranza del Pd questa commissione per farle digerire il Job Act. A tutto ciò si aggiunge l’aggravio economico: 100  mila euro per il comitato. E se per un autorevole esponente del Pd, con 80 euro si può fare la spesa per due settimana significa che con questo provvedimento s’impegna simbolicamente la vita economica di una famiglia per 48 anni”.
“Le famiglie italiane – ha concluso Corsaro- non meritano questo trattamento”.
