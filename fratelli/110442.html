Bekaert, FdI: Da Di Maio solo promesse, Governo non tergiversi oltre

«Il governo non può permettersi di tergiversare in una situazione che lascerà 318 persone, con le loro famiglie, senza reddito. Le promesse del Ministro Di Maio non sono state ancora seguite da concreti provvedimenti a tutela dei lavoratori. Vogliamo sapere da Di Maio quali interventi saranno intrapresi e se reintrodurrà la cassa integrazione per cessazione di attività a sostegno dei dipendenti di Bekaert, come ha più volte affermato».
Lo dichiarano i deputati di Fratelli d’Italia Walter Rizzetto e Giovanni Donzelli che hanno presentato un’interrogazione al ministro del Lavoro e dello Sviluppo economico, Luigi Di Maio, per sollecitare immediati provvedimenti a tutela dei dipendenti della multinazionale Bekaert, della sede di Figline Valdarno, che ha annunciato i licenziamenti per la chiusura del sito di produzione.
