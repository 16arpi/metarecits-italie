Mafia, Meloni: Conte e Bonafede non muovono un dito per fermare scempio scarcerazioni boss

«Da giorni denunciamo lo scandalo delle scarcerazioni eccellenti di boss mafiosi senza che Conte e Bonafede muovano un dito per fermare questo scempio. Ed è vergognosa la gestione di tutto questo da parte del direttore del Dipartimento dell’amministrazione penitenziaria Basentini, che dovrebbe avere la decenza di rassegnare le sue dimissioni. Le chiacchiere stanno a zero e bisogna intervenire immediatamente perché è insopportabile che lo Stato si arrenda in questo modo alla criminalità organizzata e permetta a criminali senza scrupoli di utilizzare l’emergenza sanitaria per uscire di galera.». 
Lo scrive su Facebook il presidente di Fratelli d’Italia, Giorgia Meloni.
