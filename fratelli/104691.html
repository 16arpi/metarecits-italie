Migranti, Totaro: E&#8217; un&#8217;invasione di poveri e non di fuggiaschi di guerre

“L’Italia non può sobbarcarsi i problemi economici dell’Africa. E non lo dice Fratelli d’Italia, lo ha detto anche il procuratore Zuccaro, poco fa in audizione al Senato. Molti dei richiedenti protezione arrivano sulle nostre coste non perché fuggono da guerre ma perché scappano dalla povertà. Soltanto il 5% dei richiedenti asilo, su 500mila,  ha il titolo per poter restare. Tutti gli altri, attraverso la protezione umanitaria e attraverso la protezione sussidiaria, o facendo ricorsi alla magistratura, ottengono il permesso di soggiorno. È un’autentica invasione che bisogna fermare anche per arrestare i trafficanti di esseri umani. E quello che sta dicendo il procuratore Zuccaro in Senato lo conferma”. È quanto dichiara il deputato di Fratelli d’Italia-Alleanza nazionale Achille Totaro in question time al ministro dei Rapporti con il Parlamento Angela Finocchiaro in sostituzione del ministro dell’Interno Marco Minniti.
