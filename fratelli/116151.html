Esercito, FdI: garantire assistenza gratuita a cani in pensione

FDI presenta pdl per cani adottati dal personale militare
 
“Fratelli d’Italia vuole garantire ai cani ‘in pensione’ adottati dal personale militare l’assistenza veterinaria a carico del servizio veterinario militare, una degna sepoltura e la previsione di un contributo annuo per il supporto nelle attività di cura e sostentamento dell’animale. La nostra proposta accoglie l’iniziativa lanciata dal Consiglio intermedio di rappresentanza del Comando logistico dell’Esercito. Finché il cane cinofilo è operativo viene considerato un militare a tutti gli effetti, gode di diritti e di doveri. Vengono garantite le visite mediche, il cibo, viene medagliato. Dopo cala il sipario. Fratelli d’Italia chiede per questi amici speciali dal passato particolarmente coraggioso, pari dignità e pari diritti, in operatività e dopo, anche quando la loro vita è meno esposta alle luci dalla ribalta”.
Lo comunica Wanda Ferro, deputato di Fratelli d’Italia che assieme ad altri deputati di FDI ha presentato una proposta di legge per garantire l’assistenza sanitaria gratuita, l’attività di cura e sostentamento degli animali fuori servizio delle Forze Armate.
