Fratelli d&#8217;Italia: comitato presidenza nomina Crosetto coord. naz. pro tempore

Si è riunito oggi il comitato di Presidenza del movimento ‘Fratelli d’Italia-Centrodestra nazionale’. All’ordine del giorno l’analisi del voto delle recenti elezioni politiche e regionali. Nella riunione è stato sottolineato l’ottimo risultato ottenuto da Fdi che in soli 40 giorni ha superato partiti radicati come l’Udc di Casini e il neo-partito di Ingroia e Di Pietro, attestandosi al 2% e qualificandosi come terzo partito del centrodestra dopo Pdl e Lega.
  
 
Con questa riunione si è dato formalmente il via alla fase di strutturazione del nuovo movimento ed è stata convocata la riunione dei parlamentari eletti, nazionali ed europei. Per il prossimo 14 marzo è stata inoltre convocata l’Assemblea di tutti i candidati di Fratelli d’Italia ed è stata indetta per i primi giorni di aprile una grande manifestazione nazionale di tutti i sostenitori di Fdi per l’avvio di una nuova stagione di movimentismo e partecipazione e per riportare il centrodestra tra la gente. A testa alta.
Il comitato di Presidenza ha deciso infine di affidare pro tempore a Guido Crosetto il ruolo di Coordinatore nazionale del movimento.
