Sanità. Iannone: Ineludibile istituzione commissione d&#8217;inchiesta su funzionamento e gestione servizio sanitario in Campania


“Da tempo, insieme all’Onorevole Cirielli, sostenevamo la necessità di istituire una commissione parlamentare d’inchiesta sulla sanità campana allo sfascio per la gestione di De Luca e degli uomini del PD” dichiara il senatore di Fratelli d’Italia Antonio Iannone. “Dopo la vicenda della donna intubata e sommersa dalle formiche al Don Bosco di Napoli – continua il senatore FdI – la nostra iniziativa si rende ineludibile”.
“Se il Ministro della salute Giulia Grillo e la maggioranza di governo giallo verde vogliono realmente fare luce sugli scandali della sanità in Campania, sposino la nostra proposta depositata, già dalla scorsa estate, sia in Senato che alla Camera. Le scene da quarto mondo sono ormai, purtroppo, cronaca giornaliera e la mortificazione del personale medico-infermieristico è sistematica. In Campania la sanità non si occupa di curare i malati, ma serve solo per alimentare la politica, il Governo batta un colpo” conclude il senatore Iannone.
