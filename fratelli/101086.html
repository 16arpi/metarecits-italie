Banche, Rampelli: chiedo se è normale che deputati Pd come Romano mentano impunemente in trasmissione servizio pubblico

“Mi chiedo se sia normale che un deputato della maggioranza di Governo possa mentire impunemente in una trasmissione del servizio pubblico. A Porta a Porta, ieri, Giorgia Meloni ha denunciato una truffa legalizzata introdotta dal Governo Renzi: il prestito vitalizio ipotecario, un meccanismo che consente alle banche di prendersi la casa di un anziano in cambio di un piccolo prestito. Il deputato PD Andrea Romano ha sostenuto falsamente che la Meloni mentiva e che il prestito vitalizio ipotecario è una grande opportunità introdotta dal Governo per far comprare la casa agli anziani. Questa è mistificazione e disinformazione, inaccettabile su una rete pubblica. Chiedo alla RAI di dare agli italiani la corretta informazione su questo tema per impedire che altri cittadini siano truffati e ingannati come successo con il caso delle Banche popolari (con la complicità di chi distorce la realtà)”.
Lo scrive il capogruppo alla Camera di FdI, Fabio Rampelli.
