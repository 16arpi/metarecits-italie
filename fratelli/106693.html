Giustizia, Meloni: Da Pd e Orlando regali a delinquenti, con FdI al Governo tornerà la certezza della pena

“Ultimi regali del Governo PD ai delinquenti: niente carcere per chi commette reati con pena fino a 4 anni, solo affidamento ai servizi sociali. Quindi niente carcere per furti, scippi, truffe agli anziani, intrusione in casa e molti altri reati che affliggono gli italiani onesti. È questa l’ultima trovata geniale contenuta nel testo di riforma dell’ordinamento penitenziario voluta dal Ministro Orlando. Ma la pacchia per i criminali sta per finire, con Fratelli d’Italia al governo tornerà la certezza della pena e la sicurezza degli italiani sarà al centro dell’azione dello Stato”.
È quanto scrive su Facebook il presidente di Fratelli d’Italia, Giorgia Meloni.
