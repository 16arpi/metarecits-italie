A. Mittal, FdI: Nel Governo manca strategia industriale

Preoccupati da informativa ministro Patuanelli

“Nel governo manca una strategia industriale che metta in condizione gli imprenditori e le imprese di tornare ad essere competitive. Assistiamo a un processo di deindustrializzazione, ad una decrescita felice dovuta all’incapacità dell’esecutivo nel dare risposte concrete. E assistiamo a una continua svendita dei gioielli di famiglia: da anni gruppi multinazionali vengono in Italia, acquistano il marchio, conquistano una fetta di mercato e poi dopo qualche anno – aprendo un tavolo di crisi – ci salutano. E l’informativa del ministro Patuanelli desta molte perplessità e preoccupazioni perché i 149 tavoli di crisi aziendali sono solo la punta di un iceberg molto più grande e senza una politica economica seria l’Italia rischia di andare oltre il baratro”.
Lo dichiara Francesco Acquaroli, deputato di Fratelli d’Italia.
