Manovra, Meloni: Governo faccia sua proposta FdI su flat tax al 15% sui redditi incrementali

“Lega e M5S hanno fatto il pieno di voti promettendo agli italiani il reddito di cittadinanza e la flat tax. Ora, li facciano. Fratelli d’Italia, come sempre, mette a disposizione del Governo e dell’Italia soluzioni reali e concrete. Abbiamo depositato una proposta di legge per introdurre subito la flat tax al 15% sul maggior reddito dichiarato rispetto al 2017: una misura subito applicabile e che non necessita di coperture. Il Governo la faccia propria”.
Lo ha detto il presidente di Fratelli d’Italia, Giorgia Meloni, interpellata dai giornalisti a margine di una conferenza stampa a Bolzano sulle elezioni in Trentino-Alto Adige.
