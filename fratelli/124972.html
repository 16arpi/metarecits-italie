Euronext, Meloni: da Sala lettere tardive, chieda a Gualtieri perchè Governo ha svenduto autonomia Borsa Italiana



«Il sindaco di Milano Sala, invece di scrivere lettere tardive sul Sole24Ore, potrebbe chiedere all’ex ministro dell’Economia Gualtieri perché il Governo ha svenduto l’autonomia di Borsa Italiana. Come Fratelli d’Italia siamo stati i primi a denunciare con interrogazioni e mozioni parlamentari l’anomalia di un accordo che comprometteva la piazza finanziaria milanese e gli asset dell’impresa e dell’economia italiana. Se ci avessero ascoltato non saremmo giunti a questo punto: i responsabili di questa ennesima operazione a favore della finanza francese sono di casa nel Pd, nel M5S e a sinistra e sono loro a doverne rispondere davanti agli italiani».
Lo dichiara il presidente di Fratelli d’Italia, Giorgia Meloni.


