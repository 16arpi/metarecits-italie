Sicurezza. Ciriani: Da Dipartimento risposta arrogante a Cirielli. Fatto grave che va chiarito

“Colpisce l’arroganza con cui il Dipartimento di Pubblica sicurezza ha replicato alle osservazioni dell’onorevole Edmondo Cirielli, contenute in un’interrogazione parlamentare rivolta al ministro Salvini per chiedere dei ritardi inerenti la concessione del beneficio economico alle vittime del dovere. Arroganza che si lega al fatto che non è compito del Dipartimento di Pubblica sicurezza rispondere alle interrogazioni dei parlamentari. Senza considerare il carattere evasivo e a tratti confusionario della risposta giunta dal Dipartimento che, tra l’altro, ammette dell’esistenza di ritardi. Un evento, quindi, grave e spiacevole su cui senza dubbio vogliamo vederci chiaro, perchè non si ripeta”. Lo dichiara il capogruppo di Fratelli d’Italia al Senato, Luca Ciriani.
