Roma Capitale, Prisco: città eterna deve avere dignità che merita, presenteremo emendamenti

“È stato approvato in Commissione Affari Costituzionali alla Camera all’unanimità il testo base per la riforma su Roma Capitale. Fratelli d’Italia però critica l’impianto della proposta dei relatori che considera Roma come una Regione, mentre dovrebbe essere ritenuta un unicum come Capitale. Il nostro obiettivo è dare a Roma la dignità che merita e ogni processo che va in questa direzione va sostenuto. Fratelli d’Italia è stata la prima forza politica a chiedere in Parlamento, in Regione Lazio e in Assemblea capitolina attenzione per la Città Eterna e la necessità di garantire a Roma i poteri speciali e le risorse straordinarie per affrontare le grandi sfide che ha davanti. Lo dimostrano i tanti atti che abbiamo presentato, a partire dall’ordine del giorno a prima firma Giorgia Meloni approvato all’unanimità a dicembre 2020. Presenteremo i nostri emendamenti per migliorare il testo e dare a Roma la centralità che gli è dovuta”.
Lo dichiara Emanuele Prisco, deputato di Fratelli d’Italia e capogruppo FdI in commissione Affari Costituzionali.
