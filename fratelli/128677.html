Sostegni Ter, Ruspandini: bene approvazione risorse a parchi geologici acquari e trasporto turistico

“Esprimo molta soddisfazione per l’approvazione dell’emendamento di Fratelli d’Italia che destina 40 milioni di euro, per l’anno 2022, a favore di parchi tematici, acquari, parchi e giardini zoologici oltre che per le imprese esercenti il trasporto turistico di persone mediante autobus coperti.”Lo dichiara in una nota il senatore di Fratelli d’Italia Massimo Ruspandini.“Come ribadito in più occasioni da Giorgia Meloni, Fratelli d’Italia aveva già denunciato il disinteresse di questo governo e di questa maggioranza verso alcuni comparti colpiti profondamente dalle misure imposte e che nei fatti era stato abbandonato a sé stesso con imprenditori e lavoratori in crisi senza ristori e sostegni. Adesso, con questo emendamento si compie un primo passo, ma soprattutto finalmente grazie a FdI si dimostra attenzione per settori lasciati troppo tempo soli” conclude Ruspandini.
