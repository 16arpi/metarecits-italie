Occupazioni, Foti: in Aula prende forma promessa fatta

“Nella proposta di legge di Fratelli d’Italia è previsto che, nell’ipotesi di flagranza di reato, la polizia giudiziaria intervenga per impedire che tale reato sia portato ad ulteriori conseguenze. Qualora questo fatto avvenga a danno di immobili, una volta che è stata acquisita la notizia di reato l’autorità giudiziaria entro 48 ore provvede al sequestro preventivo dell’abitazione, dispone lo sgombero e l’immediata restituzione dell’immobile al legittimo proprietario. Durante la campagna elettorale era stata fatta una promessa che ora prende forma nell’Aula del Parlamento. Prima di occupare una proprietà forse ci penseranno due volte sapendo di incorrere in pene severe”.
Lo ha dichiarato il capogruppo di Fratelli d’Italia alla Camera dei deputati, Tommaso Foti in un’intervista a Libero. 
