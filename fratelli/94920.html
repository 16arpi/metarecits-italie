Commissioni, Crosetto: occorre difendere dignità Parlamento

“L’ultima idea di aumentare i poteri della supercommissione parlamentare per evitare di partire con la normale attività del Parlamento è inaccettabile. Ed è inaccettabile che i presidenti della Camera e del Senato facciano finta di nulla ed accettino che il potere legislativo sia paralizzato in attesa di accordi politici su altri temi. Come si può accettare che Camera e Senato siano bloccati per paura di far partire l’attività delle commissioni? Nella conferenza dei capigruppo di martedì, Fratelli d’Italia prenderà posizione su questo tema, augurandosi di trovare gli altri gruppi favorevoli alla necessità di difendere la dignità del Parlamento”.  
È quanto dichiara Guido Crosetto, coordinatore nazionale di Fratelli d’Italia.
Roma, 5 aprile 2013
