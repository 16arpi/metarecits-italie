Governo, Delmastro: Mutazione antropologica del M5s

Giullari vanno a corte indossando maschere che vuole il padrone

“Siamo alla mutazione antropologica dei 5Stelle: nati per la democrazia diretta, sono diventati i campioni delle manovre di palazzo. Ora Grillo, vestiti i panni di Napolitano, invoca un governo di “inciucio nazionale” contro i “barbari”. È dai tempi dei greci che i “giullari” vanno a corte e indossano le maschere che vuole il padrone. L’ Europa ha chiesto al giullare Grillo di mettere la maschera di un Monti o di un Napolitano chiunque e Grillo non ci ha pensato un secondo. Così facendo ha anticipato l’immorale fine di un movimento nato sulla democrazia diretta e che esalerà gli ultimi respiri al fianco del PD in una manovra di palazzo che sa di golpe antidemocratico”.
Lo dichiara Andrea Delmastro, deputato di Fratelli d’Italia.
