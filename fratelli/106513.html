Coopculture, Rampelli: Franceschini ci dà ragione, bene, coopculture continua a incassare il 14% sugli introiti mostra terremoto

“Il ministro Franceschini usa il bastone e la carota. Da una parte accoglie la nostra richiesta sulla gratuità della mostra per i cittadini di Amatrice e Accumoli, dall’altra però non chiarisce che fine faranno gli incassi della mostra, gratuita per modo di dire. Soprattutto non riusciamo ancora a capire perché CoopCulture si ostini a voler incassare il 14% della quota parte prevista dalla bigliettazione e non decida di devolvere i soldi ad Amatrice e ad Accumoli. È quanto dichiara il capogruppo Fabio Rampelli commentando la risposta del ministro ai Beni Culturali Dario Franceschini al question time  illustrato dal deputato Bruno Murgia  sulla mostra Rinascite presso le Terme di Diocleziano.
