Lupi, Ciaburro: Molti danni ad allevatori. Ministero convochi subito tavolo con regione Piemonte

Presentata interrogazione a ministro Centinaio
“Fratelli d’Italia ha presentato una interrogazione al ministro della Politiche agricole Gian Marco Centinaio in merito alla grave situazione in cui versano moltissimi allevatori delle vallate piemontesi. Infatti, i lupi e le linci attaccando i greggi, stanno creando molti danni economici. È urgente che il Governo apra subito un tavolo con la Regione Piemonte e con le altre regioni interessate da questi fenomeni perché la protezione del lupo non può, in alcun modo, creare danni al sistema dell’allevamento ovino e caprino”.
Lo dichiara il deputato di Fratelli d’Italia Monica Ciaburro che assieme alla collega Maria Cristina Caretta ha presentato una interrogazione al ministro Centinaio.
