Manlio Messina: Insieme alla Meloni per dare sostanza al potenziale siciliano

“Con noi la Sicilia riparte, Fratelli d’Italia vuole dare seguito agli sforzi della nostra giunta regionale e per questo dedica, nel suo programma elettorale, ampio spazio alla questione meridionale. Il nostro è un impegno  fattivo non campato in aria per parlare alla pancia della gente.
A sostegno della mia candidatura ho una solida comunità presente e legata al territorio, la mia candidatura è frutto di un’attività politica costante che certifica l’impegno di Fratelli d’Italia nell’evitare i candidati calati dall’alto e privi di merito. Il nostro è un partito di patrioti, l’impegno di Giorgia Meloni al sud certifica la fortissima volontà di investire davvero sulla nostra terra ed  è per questo che il 4 marzo sarà una data importantissima per l’Italia e per tutti i siciliani”.
Questo è quanto dichiara Manlio Messina candidato alla Camera per Fratelli d’Italia.
