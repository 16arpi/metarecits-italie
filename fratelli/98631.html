Ocse, Rampelli: Su questione meridionale e scuola fallimento&#8230;

…DI RENZI-LETTA-MONTI. “I drammatici dati Ocse confermano l’inutilità del semestre europeo a guida italiana e l’inefficacia  dei tre governi non eletti degli ultimi quattro anni. Nel regno del diabolico trio Monti-Letta-Renzi…

…non si sono registrati miglioramenti nel Mezzogiorno: il pil pro-capite nel sud d’Italia è la metà rispetto a quello delle regioni del Nord. Continua dunque a persistere in tutta la sua gravità il divario tra nord e sud, tra l’Italia e i Paesi più avanzati dell’Ue. Altro gravissimo buco, la scuola, priva di efficienza ed equità, tutta introflessa nelle vicende contrattuali del personale, oltretutto con pessimi risultati. Della ‘buona scuola’ e dei 5 miliardi annunciati per l’edilizia scolastica non ci sono più tracce. Difficile pensare che all’Ocse ci siano ‘gufi’, più facile che raccontino una verità scomoda che non emerge sui media italiani. La semplice verità è che le politiche economiche e quelle per la formazione dei governi di sinistra non sono in grado di rilanciare lo sviluppo, né di offrire un futuro ai nostri ragazzi promuovendo meritocrazia e inclusione sociale”. È quanto dichiara il capogruppo di Fratelli d’Italia-Alleanza nazionale Fabio Rampelli commentando i dati Ocse sull’Italia.
