Lavoro, Silvestroni: Condivido Scordamaglia (Federalimentari): per occupazione serve sburocratizzazione e premialità

“Pienamente condivisibili le perplessità espresse dal Presidente di Federalimentare, Scordamaglia, sui provvedimenti previsti nel decreto dignità per la lotta al precariato. L’Italia deve puntare sui suoi settori di eccellenza come l’agroalimentare e il turistico avendo chiare le esigenze specifiche e dando alle imprese strumenti adeguati.
Precariato e disoccupazione si combattono creando lavoro, migliori condizioni per chi voglia fare impresa. La parola d’ordine deve essere “sburocratizzazione” aiutando le imprese ad assumere, e non solamente irrigidendo le regole e aumentando i vincoli cui sono sottoposte nel farlo. Prevedere, in caso di secondo rinnovo, un aumento del costo dei contratti a termine, ha l’unico effetto di aumentare ulteriormente la tassazione sul lavoro . Per questo la proposta di FdI è molto chiara: un sistema di tassazione che segue il principio “più assumi, meno paghi”, interventi per ridurre il cuneo fiscale oggi al 47,7% e introduzione immediata della flat tax sui redditi incrementali” così l’On. Marco SILVESTRONI, capogruppo FdI in Commissione Attività Produttive, ha commentato le dichiarazioni del Presidente di Federalimentare sul decreto dignità.
