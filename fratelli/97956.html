Episodio scuola &#8220;Ada Negri&#8221;, Rispoli: Polizia municipale presidi strade adiacenti scuole

INEFFICENZE COMUNE DI NAPOLI SI RIPERCUOTONO SU SICUREZZA DEI CITTADINI
“L’episodio di stamane all’Ada Negri si sarebbe potuto evitare se, come in tutte le città d’Italia, la Polizia Municipale presidiasse le strade dove sono situate le scuole”, così Luigi Rispoli, coordinatore cittadino di Fratelli d’Italia – Alleanza Nazionale, in merito all’accaduto di questa mattina nella scuola del quartiere Mercato.
“Purtroppo – ha continuato l’esponente del partito di Giorgia Meloni- paghiamo le inefficienze di un Comune che non riesce a rispondere ai bisogni del territorio e così accade che i lavoratori della scuola, docenti e non, sono abbandonati a se stessi a fronteggiare le insidie di territori a rischio come quello del quartiere Mercato”.


“E’ stato grave – continua il coordinatore cittadino di Fdi-AN- ed oggi ancor più alla luce di quanto è accaduto, anche sopprimere il servizio dei “Nonni Civici” che per anni hanno presidiato le scuole della nostra città dando un preziosissimo contributo alla sicurezza dei nostri bambini”.
“Certo anche la scuola deve fare chiarezza perché quello che è accaduto stamane si sarebbe potuto evitare. Bisogna capire come mai nessuno ha ritenuto di denunciare l’episodio di venerdì scorso nel quale lo stesso uomo si era già intrufolato nella scuola sia pure senza estrarre l’arma come ha, invece, poi fatto stamattina”.
“In ogni caso – ha concluso Rispoli – quello che chiediamo è che la Polizia Municipale, all’entrata ed alla uscita dei bambini dalle scuole, garantisca la propria presenza anche per disciplinare la viabilità e rendere più sicuro il deflusso degli alunni “.
