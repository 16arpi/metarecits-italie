Professioni, Meloni: Tra emendamenti FdI a manovra anche quello su detraibilità IVA

“Il Governo ascolti i professionisti che oggi sono scesi in piazza a Roma. Fratelli d’Italia ha presentato diversi emendamenti alla manovra finanziaria per tutelarli, tra i quali l’introduzione di un’opzione particolare per la detraibilità dell’IVA. Nello specifico l’emendamento prevede che i professionisti e gli imprenditori che non applicano il “regime forfettario” possano optare per la indetraibilità al 100% di tutta l’Iva pagata per gli acquisti in cambio della detrazione forfettaria del 50% dell’IVA incassata dai clienti.”.
È quanto dichiara il presidente di Fratelli d’Italia Giorgia Meloni.
