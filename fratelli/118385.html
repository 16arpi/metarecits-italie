Coronavirus, FdI: No a taglio indennità per polizia

Presentata interrogazione a ministro dell’interno Lamorgese

“Fratelli d’Italia ritiene inconcepibile che dopo aver giustamente previsto l’indennità di ordine pubblico per i poliziotti impiegati nei servizi di controllo per il contenimento dell’epidemia Covid-19, il Capo della Polizia abbia emesso una circolare per escludere la possibilità di applicare questa indennità congiuntamente a quella autostradale (Polstrada) o di scalo ferroviario (Polizia ferroviaria). Chiederemo subito conto con una interrogazione al ministro dell’Interno Lamorgese, il perché di una decisione così grave che va ad incidire pesantemente sullo già esiguo stipendio dei nostri tutori dell’ordine”. 
Lo dichiarano in una nota congiunta i deputati di Fratelli d’Itala e componenti della commissione Affari costituzionali Giovanni Donzelli ed Emanuele Prisco.
