Incontro tra Meloni e Orban, Petrenga: Un significativo passo in avanti verso prospettiva comune e una visione condivisa del futuro

“Plaudo con entusiasmo alla nascita oggi di un’intesa tra Giorgia Meloni e Viktor Orban. L’incontro che si è tenuto al Parlamento di Budapest è per la destra europea un significativo passo in avanti verso una prospettiva comune e una visione condivisa del futuro. Sono certa che questa nuova alleanza possa tradursi nell’individuazione di politiche unitarie efficaci, che puntino sulla tutela delle identità e sulla difesa dei confini nazionali. Politiche che, a mio avviso, potrebbero finalmente determinare il rilancio e lo sviluppo concreto del territorio. È arrivato il momento di far sentire con vigore la nostra voce in Europa, tra le altre destre europee. È arrivato il momento di preservare davvero i nostri territori, le nostre radici, i nostri connazionali”.
Lo ha detto Giovanna Petrenga, candidata di Fratelli d’Italia al Senato.
