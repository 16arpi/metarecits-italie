Aiuti alle imprese: Al lavoro per la semplificazione

“Ottimo il lavoro del governo che si concretizzerà per le imprese con due decreti sugli aiuti. L’obiettivo è quello di semplificare le numerosissime misure per le aziende, ma anche verificarne l’efficacia per evitare sprechi, come stiamo cercando di fare in ogni settore. Con il primo provvedimento si stilerà un Codice unico per accelerare le procedure di accesso. In un secondo momento sempre il ministero delle Imprese e del Made in Italy manterrà le misure più efficaci, eliminandone invece altre perché poco utili. Gli aiuti saranno mirati ad incentivare, tra le altre cose, investimenti, ricerca e sviluppo, lavoro e sostenibilità ambientale. Il governo sta lavorando bene e ha messo da subito le imprese, insieme alle famiglie, al centro della sua politica, e adesso anche la manifattura italiana torna a crescere. Un nuovo obiettivo raggiunto. Ora le riforme faranno il resto”.
Lo dichiara in una nota il senatore di Fratelli d’Italia Nicola Calandrini, presidente della 5a Commissione Bilancio.
