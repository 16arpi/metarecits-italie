Ue, Meloni in Ungheria incontra Orban: Parlato di immigrazione, radici cristiane dell&#8217;Europa e sovranità. Vorremmo maggiori relazioni tra Italia e gruppo Visegrad


“Lotta all’immigrazione incontrollata, difesa delle radici cristiane dell’Europa, revisione dei trattati europei per dare più sovranità agli Stati e poi alcune politiche di sostegno alla famiglia e alla natalità che in Ungheria sono state fatte e che in Italia vorremmo copiare sono le questioni che abbiamo discusso stamattina con il premier ungherese Viktor Orbàn, che è anche presidente di turno del gruppo di Visegrad, con il quale ci piacerebbe che l’Italia del futuro avesse maggiori relazioni”.
 
È quanto ha dichiarato il presidente di Fratelli d’Italia e candidato premier Giorgia Meloni al termine dell’incontro di questa mattina con il primo ministro di Ungheria, Viktor Orbàn. L’incontro, durato oltre un’ora, si è svolto presso la sede del Parlamento Ungherese.
