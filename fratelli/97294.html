Beni culturali, Rampelli: Prostituzione, spaccio, occupazioni abusive&#8230;

…A VILLA PAMPHILJ, INTERROGAZIONE AL MINISTRO FRANCESCHINI. “Lo stato di illegalità e degrado in cui versa Villa Pamphilj, che ospita una sede di rappresentanza della Presidenza di Palazzo Chigi, ha raggiunto livelli di guardia”.
  
È quanto ha dichiarato il capogruppo di Fratelli d’Italia-Alleanza nazionaleFabio Rampelli che ha inviato un’interrogazione al ministro dei Beni e delle Attività Culturali e del Turismo Dario Franceschini.
“All’interno della villa- ha aggiunto Rampelli– ci sono casali interamente ristrutturati a carico della collettività oggi diventati bivacco per i senza tetto, la criminalità gestisce il racket della prostituzione  e spaccio di stupefacenti. Gli  atti di vandalismo  sono all’ordine del giorno, e i reati contro la persona aumentano tanto che un fortissimo disagio si sta diffondendo tra i frequentatori abituali. Abbiamo un dossier di fotografie che dimostra lo stato devastante in cui versa la storica villa, e le attività illegali che vengono svolte”.
“Ritengo che il ministro Franceschini – ha concluso Rampelli– debba intraprendere iniziative per garantire la sicurezza e il decoro all’interno dell’area, a tutela della sicurezza dei  cittadini e della villa”.
In allegato le cartine della villa con l’indicazione dei luoghi ove avvengono i reati di spaccio, molestie, traffico di droga e prostituzione
