Immigrati, Meloni: FdI chiederà chiarezza su scioccante circolare direttore presidi ospedalieri Cagliari

“Il direttore dei presidi ospedalieri di Cagliari ha inviato una circolare scioccante: bloccare i ricoveri programmati e dimettere più pazienti possibile per far posto ai migranti che sbarcheranno in Sardegna. E’ una vergogna inaccettabile. Ormai la gestione dell’immigrazione da parte del Governo PD è totalmente fuori controllo. Non solo lo Stato impone l’accoglienza dei clandestini e requisisce immobili pubblici e privati, dà vitto e alloggio a chi sbarca illegalmente ma si dimentica degli italiani in difficoltà, ora caccia pure gli italiani dagli ospedali privandoli dei loro diritti più basilari. Ora basta! Prima si difendono gli italiani in difficoltà, bisognosi di cure mediche o di sostegno sociale, e poi penseremo al resto del globo terrestre. Fratelli d’Italia chiederà in ogni sede istituzionale che si faccia chiarezza su questa ennesima vergogna”.
Lo scrive su Facebook il presidente di Fratelli d’Italia, Giorgia Meloni.
