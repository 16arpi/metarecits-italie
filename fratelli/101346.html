Sicurezza, Meloni: Totale solidarietà di FdI a Gianni Tonelli

«Totale solidarietà e vicinanza di Fratelli d’Italia a Gianni Tonelli, segretario generale del Sindacato Autonomo di Polizia, che da venti giorni sta facendo lo sciopero della fame per protestare contro le procedure disciplinari decise dal Ministero dell’Interno nei confronti di quegli agenti che hanno pubblicamente denunciato i problemi e le gravi difficoltà in cui sono costretti a lavorare le nostre Forze dell’Ordine. Facciamo nostro l’appello del segretario Tonelli e lo rivolgiamo al Presidente della Repubblica Mattarella: il Capo dello Stato esamini questo caso e difenda insieme a noi gli uomini e le donne che ogni giorno garantiscono la sicurezza degli italiani».
Lo ha detto il presidente di Fratelli d’Italia, Giorgia Meloni, incontrando oggi pomeriggio Gianni Tonelli al presidio del SAP in corso davanti a Montecitorio.
