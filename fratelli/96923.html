Ghera: Marino e Nieri snobbano i dipendenti capitolini.

Questo pomeriggio le sigle sindacali hanno incontrato il vicesindaco chiedendo rassicurazioni in merito al paventato taglio del salario accessorio ai dipendenti capitolini. Indiscrezioni riportano come Nieri, oltre ad illustrare i dati del Mef, abbia trattato con grande sufficienza la problematica e le criticità avanzate dalle rappresentanze, liquidate con un aggiornamento a martedì prossimo in attesa di condividere con il sindaco le scelte da prendere. Riteniamo gravissimo l’atteggiamento di Marino e Nieri, che non solo non danno risposte rimandando il problema dopo le festività pasquali, ma soprattutto snobbano i lavoratori di Roma Capitale. Come Fratelli d’Italia esprimiamo solidarietà e vicinanza a tutti i dipendenti capitolini e ribadiamo a Marino di intervenire con una riduzione sugli stipendi dei manager comunali e di tutte le società partecipate e non sulla pelle dei lavoratori.
  
Roma, 19 aprile 2014
