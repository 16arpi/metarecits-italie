Coronavirus, Lollobrigida: Grazie a FdI scuola torna priorità

“Grazie a Fratelli d’Italia è stata modificata la risoluzione di maggioranza per garantire la riapertura e la sicurezza delle scuole. L’onorevole Gemmato nel suo intervento aveva sottolineato come nella risoluzione la maggioranza si fosse dimenticata della scuola, che invece è una priorità per gli italiani, e per questo motivo aveva annunciato il voto contrario di Fdi proponendo venisse invece inserito un punto specifico che garantisse alle famiglie italiane di veder tornare a scuola i propri figli e agli studenti di vedere garantita la propria sicurezza, oltre che il diritto all’istruzione. La proposta di Fratelli d’Italia è stata recepita, di conseguenza Fratelli d’Italia, e poi tutta l’opposizione, ha modificato il voto da contrario ad astensione. Vigileremo nei prossimi giorni se agli impegni assunti nell’Aula dal ministro Speranza seguiranno fatti concludenti e utili agli italiani. Ancora una volta il nostro gruppo si rivolge nelle Aule parlamentari con spirito di collaborazione, nella distinzione dei ruoli, per tentare di migliorare le condizioni della nostra Nazione, sperando di incontrare come è avvenuto in questo caso la capacità di recepire i nostri suggerimenti. Al contrario di quanto sin qui ha fatto il presidente del consiglio Conte”.
Lo dichiara il capogruppo di Fratelli d’Italia alla Camera, Francesco Lollobrigida.
