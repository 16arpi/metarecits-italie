Eur spa, Rampelli-Ghera: Richiesto accesso agli atti al Mef, al comune di Roma e a Eur spa

 
Il capogruppo di Fratelli d’Italia-Alleanza nazionale Fabio Rampelli e il capogruppo al Comune di Roma Fabrizio Ghera hanno presentato istanza di richiesta di accesso agli atti per la vicenda relativa alla patrimonio immobiliare dell’Eur Spa e alla possibile vendita di quattro edifici storici all’Inail. Le richieste sono  state presentate sia al Comune di Roma sia all’Eur spa da parte di entrambi. Il capogruppo Rampelli ne ha presentata un’altra al Ministero dell’Economia e delle Finanze, detentore del 90% delle quote azionarie della società.
