Ue, Crosetto: Europa ha ribadito vincoli, cosa c&#8217;è da festeggiare?

«Faccio ormai una fatica immane a mantenere toni moderati di fronte all’assurda quantità di falsità che il governo cerca di propinarci ogni giorno. Oggi, di fronte alle immagini del presidente del Consiglio che esaltato diceva “ce l’abbiamo fatta” e subito dopo a quelle della piazza in Egitto, ho sentito un brivido ed ho sperato che l’irresponsabilità di questo esecutivo non ci porti al punto nel quale la piazza chieda conto. Oggi l’Europa ha ribadito che occorre rispettare il vincolo del 3% e il fiscal compact. Ed all’interno dei due vincoli si potranno usare risorse. Significa che l’Italia potrà usare pochissime risorse per gli investimenti, anzi stante le previsioni attuali zero. Mentre la Germania potrà investire ed aumentare il divario. Cosa c’è da festeggiare? Di cosa ci si dovrebbe rallegrare? Dov’è la vittoria? Perché Letta, che è un amico cui sono affezionato da anni e di cui ho stima, non parla con il linguaggio della verità?». 
È quanto dichiara il coordinatore nazionale di Fratelli d’Italia, Guido Crosetto. 
Roma, 3 luglio 2013
