Terrorismo, Meloni: Cosa non comprende Orlando? FdI chiede di vietare propaganda Islam finalizzata a mettere in pericolo cittadini


“Il ministro della giustizia Orlando dichiara di non capire il reato di integralismo islamico proposto da Fratelli d’Italia. La cosa non ci sorprende, se chi ci governa in Italia e in Europa fosse più perspicace non ci ritroveremmo nella situazione attuale con il terrorismo fuori controllo. Proveremo a spiegare il concetto con parole più semplici di quelle usate nella proposta di legge depositata: oggi è legale sostenere che la corretta interpretazione del Corano sia quella che prevede, tra le altre cose, la pena di morte per blasfemia (come i giornalisti di Charlie Hebdo), la pena di morte per omosessualità (come per la strage nel locale gay in Florida), per abbandono della religione musulmana, per adulterio. È talmente legale che è l’impostazione insegnata in Italia nelle moschee e nelle scuole coraniche finanziate dall’Arabia Saudita e dal Qatar. Fratelli d’Italia chiede che la propaganda di questa interpretazione dell’islam, finalizzata a mettere concretamente in pericolo i cittadini, sia vietata. Sembra facile da capire, diventa complicato per chi è convinto che il terrorismo non abbia nulla a che fare con l’integralismo islamico”.
Lo dichiara il presidente di Fratelli d’Italia, Giorgia Meloni.
