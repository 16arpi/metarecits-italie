Lombardia: 36 milioni per le case popolari, sì alla proposta FdI

“Sono stati approvati in Consiglio i miei quattro emendamenti al Bilancio regionale. I fondi che ho chiesto andranno all’edilizia residenziale pubblica e al settore dell’agricoltura.
Nel dettaglio:
– Due emendamenti riguardano finanziamenti alle case Aler. Nel primo € 20.000.000 per il  2022 e € 10.000.000 per il 2023 andranno a finanziare interventi di riqualificazione ed efficientamento energetico. Nel secondo € 1.000.000 nel  2022 e di € 5.000.000 nel 2023 saranno destinati alla necessità di incrementare il patrimonio immobiliare destinato a programmi per l’accesso all’abitazione. L’obiettivo è quello di garantire la casa quale bene primario, valutando la grande offerta di immobili presenti sul mercato, anche recuperando immobili abbandonati garantendone il loro riuso a fini residenziali.
– Con il terzo emendamento ho chiesto di incrementare La Missione 16 “Agricoltura, politiche agroalimentari e pesca” di € 1.000.000 nell’esercizio 2022 e di € 1.000.000 nell’esercizio 2023. L’emendamento è finalizzato alla presentazione di progetti relativi a interventi di nuove opere, ammodernamento, recupero e manutenzione straordinaria delle strutture e al risanamento degli impianti zootecnici esistenti sul territorio lombardo.
– Sempre nel settore agricolo è stato anche approvato il mio emendamento per € 1.500.000 nell’esercizio 2024 da destinare al finanziamento della riduzione delle emissioni prodotte dalle attività agricole. Gli interventi che sosterremo sono: Attrezzatura con barre assolcatrici (trailing shoe)/dischi incisori (alternativamente o in forma congiunta), abbinati a tubi adduttori e ripartitore di portata, dotata di sistema ombelicale e pompa per l’alimentazione; copertura in modalità impermeabile delle vasche di stoccaggio di effluenti o digestato in forma rigida o flessibile; realizzazione di impianti di trattamento di effluenti/digestato a conferimento plurimo che prevedano il recupero di elementi nutritivi (estratti in forma minerale) a scopo fertilizzante e/o la riduzione dei volumi (concentrazione degli elementi nutritivi presenti e idoneità delle acque permeate allo scarico in corpo idrico superficiale o in rete fognaria).
Ho chiesto che Regione investa 36 milioni di euro nel settore delle case popolari, punto centrale dell’aiuto alle famiglie soprattutto dopo due anni di pandemia e di difficoltà economiche create dal lockdown. E 3,5 milioni nel settore dell’agricoltura, fondamentale per l’economia della nostra regione.”
Lo dichiara Franco Lucente, capogruppo di Fratelli d’Italia in Regione Lombardia.
