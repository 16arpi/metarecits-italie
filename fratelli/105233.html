Lavoro, Rizzetto: Iniziato iter risoluzione su salario minimo garantito

“Oggi, finalmente, inizia l’iter in Commissione della mia risoluzione sul Salario Minimo Garantito.
In Italia ci sono lavoratori che “guadagnano” 2,00 euro all’ora, per nulla protetti da accordi sindacali e contratti collettivi. Sono circa il 20% degli occupati nel nostro Paese. Ringrazio i colleghi che dopo aver visto questo passaggio hanno depositato, anche loro, un testo: ampliare il dibattito fa sempre bene.
Con questo mio atto sto cercando di istituire una paga oraria decente, al minimo, e per tutti. È impossibile lavorare 6 od 8 ore al giorno e portare a casa 600,00 euro al mese. Pensiamo anche a loro”. E’ quanto ha dichiarato il deputato di Fratelli d’Italia-Alleanza nazionale Walter Rizzetto, vicepresidente della commissione Lavoro.
