Naufragio, Meloni: Blocco navale non è atto di guerra, se Renzi non lo&#8230;

…CAPISCE POSSIAMO PREPARARGLI SEMPLICI SLIDE. «Renzi e il suo Governo continuano a non capire o continuano a mentire deliberatamente. Qualcuno, per pietà degli italiani, spieghi con parole semplici a Matteo Renzi come fare il blocco navale. Fratelli d’Italia lo ripete da mesi: in Libia esiste un governo legittimo riconosciuto dalla comunità internazionale. Un blocco navale in accordo con questo non è un atto di guerra. Grazie al sostegno al Governo legittimo di Tobruk si può prevedere un blocco navale a ridosso delle coste libiche, impedire le partenze dei barconi e fermare le morti in mare. Se sembra ancora così complicato da capire, siamo disposti a preparare delle semplici slide per il Presidente del Consiglio».

È quanto dichiara il presidente di Fratelli d’Italia, Giorgia Meloni.
