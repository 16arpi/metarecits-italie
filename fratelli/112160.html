Carceri, Cirielli: Bonafede umilia la polizia penitenziaria. Tagli agli stipendi? Sorprende silenzio Lega

“Il governo Lega-Cinque stelle premia i fannulloni con il reddito di cittadinanza e umilia la polizia penitenziaria”. E’ quanto dichiara Edmondo Cirielli, Questore della Camera dei Deputati e parlamentare di Fdi, rilanciando la denuncia di Cosp, la federazione sindacale degli agenti di polizia penitenziari, sulla mancata corresponsione sui cedolini paga di gennaio 2019 degli emolumenti accessori ovvero straordinari e indennita’ spettanti al personale in servizio della polizia penitenziaria, voci retributive previste dal contratto nazionale di categoria”
“Il ministro della Giustizia Alfonso Bonafede non sia sordo all’ennesima richiesta degli agenti penitenziari, che tra aggressioni, tagli e stipendi da fame, continuano a garantire il rispetto della legge nelle carceri italiane”- continua Cirielli
“E sorprende il silenzio della Lega, partito a parole da sempre vicino alle forze dell’ordine, incapace però al governo di garantire la dignità e il rispetto per il corpo della polizia penitenziaria” – conclude Cirielli
