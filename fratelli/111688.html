Dl sicurezza, Meloni: Sorpresi da Lega che boccia proposte di buonsenso FdI

“La maggioranza di governo – Movimento 5 Stelle e Lega – boccia l’emendamento di Fratelli d’Italia per introdurre nel nostro ordinamento un principio sacrosanto: in nessun caso lo Stato italiano può spendere per un immigrato richiedente asilo più di quanto spenda per un pensionato sociale italiano. Questo vuol dire che se italiano spende per un pensionato sociale 480 euro al mese e dunque circa 16 euro al giorno, non si capisce perché debba spendere 37,5 euro al giorno per ogni immigrato che arriva in Italia. Un principio che era già stato già bocciato dalla sinistra con il precedente governo e che viene respinto di nuovo da questa maggioranza. Stavolta rimango francamente un po’ sorpresa: è difficile provare a dare una mano quando tutto quello che proponi, anche iniziative di assoluto buon senso, viene bocciato”.
È quanto dichiara il presidente di Fratelli d’Italia Giorgia Meloni.
