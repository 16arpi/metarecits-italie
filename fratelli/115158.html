Carabiniere ucciso: FdI presenta interrogazione a ministro Bussetti

“È paradossale che proprio da chi dovrebbe educare i nostri giovani giungano invece degli incomprensibili messaggi di odio verso chi sacrifica la propria vita per garantire la nostra sicurezza”. 
Lo dichiara Paola Frassinetti, deputato di FdI e vicepresidente della commissione Cultura e istruzione della Camera annunciando una interrogazione al Ministro dell’Istruzione Bussetti per chiedere “quali provvedimenti disciplinari intenda adottare nei confronti della docente di Novara che ha insultato sui social la memoria del carabiniere Mario Cercielli Rega, ucciso due giorni fa a Roma nell’adempimento del proprio dovere”. 
