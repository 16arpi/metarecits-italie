Mafia, FdI: Arresti Torino confermano pericolo criminalità nigeriana. Giovedì convegno al Senato: &#8220;La minaccia della mafia nigeriana&#8221;

Ore 10.30, sala dell’Istituto di Santa Maria in Aquiro, piazza Capranica 72, Roma
“I quindici arrestati avvenuti stamattina a Torino sono l’ennesima dimostrazione della pericolosità della mafia nigeriana. Più volte Fratelli d’Italia ha chiesto nuovi interventi legislativi per dare alla magistratura e alle forze dell’ordine strumenti migliori per poter contrastare questa pericolosa organizzazione criminale. Tutte le nostre proposte, a partire dal voler ricomprendere nelle competenze della Commissione Antimafia anche la mafia nigeriana, sono però cadute nel vuoto anche con il colpevole voto contrario di M5S e Lega”.
Un’occasione per fare il punto della situazione sulla mafia nigeriana, ribadendo la sottovalutazione del fenomeno da parte di media e del governo stesso, sarà il convegno “La minaccia della mafia nigeriana”, organizzato da Fratelli d’Italia, che si svolgerà giovedì 6 dicembre dalle ore 10.30 nella sala dell’Istituto di Santa Maria in Aquiro, in piazza Capranica 72, Roma. Nel corso dell’incontro, inoltre, saranno delineate le proposte di Fratelli d’Italia per un’azione più efficace di contrasto contro una delle organizzazioni mafiose più efferate e pericolose presenti sul nostro territorio.
Interverranno il senatore di Fratelli d’Italia, Giovanbattista Fazzolari, il professor Alessandro Meluzzi, la deputata di Fratelli d’Italia, Wanda Ferro, il deputato della Lega, Gianni Tonelli, il cinereporter Alberto Cicala, il giornalista Marco Gregoretti, la criminologa, Valentina Mercurio, il generale, Giuseppe Morabito. Modera Emanuele Merlino dell’ufficio studi di Fratelli d’Italia.
https://www.facebook.com/Fratelliditaliasenato/videos/493930067778577/
