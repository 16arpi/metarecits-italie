Sicilia, Meloni: FdI dice sì alla lista proposta da Musumeci, domani alle 13 incontro in sala stampa

Ho avuto modo nei giorni scorsi di iniziare una serie di incontri con le realtà produttive e sociali siciliane, che intensificherò a partire dai prossimi giorni e ho riscontrato la forte volontà dei siciliani di voltare pagina dopo la disastrosa esperienza Crocetta. Ho registrato con molto interesse l’appello pubblico di Nello Musumeci (da me e da tutta Fratelli d’Italia ripetutamente indicato come il miglior candidato possibile del centro-destra in Sicilia), di dar vita ad una lista del Presidente che si affianchi alla sua civica “Diventerà bellissima” nella quale possano convergere le forze politiche  che intendano opporsi tanto a Crocetta e al PD quanto all’inconcludenza dei Cinque Stelle. In accordo con i dirigenti siciliani e nazionali di FDI rispondo quindi positivamente all’appello di Nello Musumeci. FDI parteciperà da protagonista con i propri candidati e anche con il proprio simbolo alla comune lista proposta da Nello Musumeci. A tal fine abbiamo concordato per domani alle ore 13 un incontro con la stampa in attesa di  propagandare sul territorio siciliano il comune programma di rilancio dell’Isola
