Evasione Rebibbia, Cirielli: Tagli Governo Renzi minano sicurezza italiani

“L’evasione di tre detenuti albanesi da Rebibbia è la conseguenza delle politiche scellerate del governo Renzi, fatte di tagli indiscriminati, a danno della sicurezza degli italiani e delle nostre comunità”. È quanto dichiara Edmondo Cirielli, deputato di Fratelli d’Italia-Alleanza Nazionale, responsabile del Dipartimento Giustizia del partito.
“Un fatto grave – spiega – che ci ricorda le condizioni di criticità e di grande difficoltà in cui versano le carceri e soprattutto le condizioni in cui sono costretti ad operare gli agenti di polizia penitenziaria. Chiediamo da tempo al governo di intervenire sulla questione della carenza degli organici. Non si può più aspettare. Ci auguriamo che il ministro Orlando agisca in fretta e spieghi cosa intende fare per porre fine a questa emergenza”.
