Ostia-Canale dei Pescatori, Rampelli alla Raggi: Sindaco la informo che ci sono dei fondi per indennizzare i pescatori&#8230;

“Faccia però il suo mestiere: studi…”
La sindaca Raggi si conferma ‘Alice nel paese delle meraviglie’. Non sa nulla, è una gaffeur seriale, scopre l’amministrazione giorno per giorno, mentre la città muore. Se va bene copia, ovviamente senza citare la fonte…
Non solo non è riuscita in due anni a effettuare le operazioni di manutenzione del Canale dei Pescatori a Ostia per evitare che divenisse, come è ora, ‘calpestabile’ invece che navigabile, ma addirittura disconosce l’esistenza di fondi del governo per indennizzare le attività bloccate a causa del suo totale insabbiamento.
Questo ha dichiarato oggi il Ministro Martina all’intertogazione presentata da FDI AN.
I lavoratori del canale in questi anni di disagi sofferti a causa delle inadempienze dell’amministrazione potevano essere aiutati e invece sono stati completamente ignorati dalla sindaca Raggi e dalla sua delegata per il litorale Di Pillo, che guarda caso oggi si candida a fare il presidente del Municipio”. E’ quanto dichiara il capogruppo di Fratelli d’Italia-Alleanza nazionale Fabio Rampelli a seguito del question time sul canale dei pescatori rivolto al ministro dell’Agricoltura Maurizio Martina
