Grillo, Meloni: Mi fa schifo chi vorrebbe fischiare inno nazionale

«Mi fa francamente schifo un rappresentante della classe politica come Beppe Grillo che vorrebbe fischiare l’Inno nazionale».Lo ha detto nel corso di “Mattino 5” il presidente di Fratelli d’Italia-Alleanza Nazionale, Giorgia Meloni, commentando le dichiarazioni del leader del Movimento 5 Stelle che nel corso di un comizio elettorale ha attaccato l’Inno d’Italia.
  
 
«Io mi considero una patriota e penso che se l’Italia non riscopre il senso dello stare insieme e di quello che ci lega l’uno all’altro, siamo destinati a non andare da nessuna parte. Ragione per la quale non ho condiviso le parole del Presidente Napolitano sul 2 giugno e ho chiesto al Capo dello Stato di risparmiare sui costi del Quirinale durante tutto l’anno piuttosto che sulla Festa della Repubblica: se non ti conosci, se non ti celebri, se non sai chi sei, è impossibile che tu possa insegnare ai tuoi figli a credere nell’Italia», ha spiegato Meloni.
Roma, 9 maggio 2014
