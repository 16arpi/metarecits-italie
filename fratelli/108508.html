Ue, Cirielli: Senza governo ennesimo scippo dell’Europa al Sud. M5S a caccia di poltrone provoca solo ingovernabilità

“Oggi più che mai serve all’Italia un governo di centrodestra in ossequio alla  volontà popolare e che difenda gli interessi nazionali”: lo afferma in una nota Edmondo Cirielli, deputato di Fratelli di Italia e Questore della Camera dei Deputati e coordinatore della Direzione Nazionale del Partito , commentando la proposta di bilancio 2021-2027 avanzata dalla Commissione europea.
“L’Italia, il Mezzogiorno e in particolare la provincia di Salerno rischiano di pagare un prezzo altissimo per l’atteggiamento infantile e poltronistico del M5S che, inseguendo la guida del Governo a tutti i costi non esita ad usare i tanto vituperato inciuci della Prima Repubblica per impadronirsene. In tal modo spinge il Paese nell’ingovernabilità, lasciando mano libera alla peggiore Europa tecnocratica  che vorrebbe aumentare i fondi per l’accoglienza degli immigrati, sottraendoli al Mezzogiorno e all’Agricoltura” spiega Cirielli”.
“Questo scenario rappresenterebbe un furto ai danni dei cittadini del Sud. Furto che Fratelli di Italia proverà a impedire, lavorando per dare all’Italia un esecutivo che ponga al centro dell’agenda politica la difesa dell’interesse nazionale. I Cinque Stelle se davvero non sono interessati alle poltrone potrebbero astenersi e controllare l’operato della maggioranza mettendo così l’Italia nelle condizioni di avere un governo” conclude il Questore della Camera dei Deputati.
