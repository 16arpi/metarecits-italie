Fidanza: sicurezza stradale, commissione europea adottato piano d&#8217;azione

Undici morti al giorno sulle strade. E i colpevoli che pagano col minimo della pena. Per Fratelli d’Italia questo stato di cose non è più accettabile, per questa ragione domani saremo in tante piazze d’Italia, grazie all’impegno di Barbara Benedettelli, presidente di Italia Vera, associazione da sempre vicina alle vittime della strada e ai loro familiari. E’ quanto dichiara l’europarlamentare di Fratelli d’Italia Carlo Fidanza,
  
membro della Commissione Trasporti del Parlamento Europeo, che aggiunge: “Nonostante si siano fatti passi in avanti negli ultimi anni, il numero di morti e feriti gravi è ancora elevato. Per far fronte a questo problema, la Commissione Europea ha adottato un piano d’azione per la sicurezza stradale per il decennio 2011-2020, con l’obiettivo di dimezzare le vittime di incidenti stradali attraverso una serie di iniziative europee e nazionali”. “Tra le priorità – prosegue Fidanza – le nuove norme di “sicurezza attiva” per i dispositivi di sicurezza (come il controllo elettronico obbligatorio della stabilità e limitatori di velocità per determinate categorie di veicoli), la realizzazione di infrastrutture più sicure, un rafforzamento dell’istruzione e formazione degli utenti della strada e un incremento delle tecnologie intelligenti (ITS). Nel prossimo Parlamento – conclude – Fratelli d’Italia si impegnerà per il raggiungimento di questi obiettivi”
 
 
