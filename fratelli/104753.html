Biblioteca nazionale, Murgia: Si assuma personale professionale, no all&#8217;utilizzo esclusivo dei volontari

 
“Il servizio prezioso svolto dai volontari della Biblioteca nazionale di Roma non può essere sostitutivo del servizio professionale che dovrebbe essere svolto da bibliotecari in organico”. È quanto afferma il deputato di Fratelli d’Italia-Alleanza nazionale Bruno Murgia in un’interrogazione rivolta al ministro dei Beni Culturali Dario Franceschini.
“Sono anni – ha aggiunto Murgia – che questi ragazzi vengono utilizzati dall’istituzione bibliotecaria nello svolgimento del Servizio Civile. Il loro contributo è sicuramente importante e dimostra spirito di servizio e interesse culturale. Ma rasenta lo sfruttamento-  ricevono un rimborso per gli scontrini spesa-  e implica la mancata copertura di posti vacanti in organico che possa adeguatamente svolgere quel lavoro che deve rispondere a determinati requisiti”.
“Un patrimonio librario come quello della Biblioteca Nazionale – ha osservato – non può essere gestito in questo modo, né può ricevere un’adeguata valorizzazione come pure meriterebbe”.
“Ci auguriamo – ha concluso Murgia- che il ministro ponga fine a questo utilizzo continuativo dei volontari e proceda all’assunzione del personale che una biblioteca di tale rilevanza internazionale necessita”.
