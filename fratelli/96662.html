F35, La Russa: Eventuali risparmi possono essere destinati solo ad abbattimento debito pubblico. Io tagliai 25 eurofighter

“Renzi è andato a cercare la benevolenza della Germania illustrando un programma di governo che tra le altre cose prevede anche la chiusura di molti presidi delle Forze dell’ordine. D’altronde lo slogan della sinistra è ‘Viva le banche e abbasso la sicurezza’”. Così Ignazio La Russa, deputato di Fratelli d’Italia – Alleanza Nazionale, intervenendo alla trasmissione Mattino Cinque in onda su canale 5.
  
 
“Anche Forza Italia che è all’opposizione – ha aggiunto La Russa – non polemizza troppo con Renzi e il Pd per evitare di rompere il patto sulla legge elettorale. Così nel coro di conformismo, dà fastidio sequalcuno come Fratelli d’Italia- Alleanza Nazionale dice una cosa diversa”. La Russa infine, sulla spending review e sui possibili tagli agli F35 annunciati dal ministro Pinotti, ricorda che  “quando ero ministro della Difesa ho ridotto di 25 unità la commessa sugli Eurofighter portandoli da 121 a 96. Purtroppo però, e la gente questo non lo sa, quello che si risparmia dai tagli non può essere destinato ai servizi ma solo all’abbattimento del debito pubblico”.
Roma, 18 marzo 2014
