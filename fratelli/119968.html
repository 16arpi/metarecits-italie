Carabinieri, Cirielli: Presidio di legalità per tutti gli italiani

“Auguri all’Arma dei Carabinieri. Auguri a tutti i nostri Servitori della Patria. Nella ricorrenza del 206.mo Anniversario della Fondazione dell’Arma, il nostro pensiero va a coloro che hanno perso la vita nell’adempimento del proprio Dovere, diversi dei quali caduti di Covid-19 poiché impegnati nel fronteggiare in servizio l’epidemia, e a quanti, ogni giorno, nonostante enormi difficoltà e sacrifici, difendono l’Italia, garantendo sicurezza, legalità, democrazia e libertà. L’auspicio è che la nostra Nazione possa avere quanto prima un governo, suffragato dal consenso elettorale degli italiani, che metta tra le priorità la tutela delle forze dell’ordine, senza slogan, ma con azioni concrete volte a difendere la dignità sociale e lavorativa di chi indossa una divisa”. 
Lo dichiara, in una nota, il Questore della Camera dei Deputati e presidente della direzione nazionale di Fratelli d’Italia Edmondo Cirielli. 
