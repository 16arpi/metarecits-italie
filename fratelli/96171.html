Governo, Crosetto: Nel 2014 tassazione aumenterà, Letta copre la realtà per imbonire l&#8217;Italia

«Letta ha assicurato che nel 2014 proseguirà la riduzione fiscale iniziata nel 2013. Questa dichiarazione apre due tipi di scenari possibili. Il primo è che il presidente del Consiglio non conosca i contenuti dei provvedimenti messi a punto dal suo Governo e quindi sia drammaticamente in buona fede ma viva stabilmente in un altro pianeta. Il secondo, più probabile, è che menta sapendo di mentire e prosegua su una strada già battuta da Monti: coprire la realtà pensando di imbonire l’Italia.
  
 La tassazione aumenterà, così come la disoccupazione e il deficit, sia in assoluto che in rapporto al Pil. Come è successo con Monti, Letta sta portando l’Italia verso un drammatico punto di non ritorno di cui lui e quelli che lo sostengono dovranno assumersi la responsabilità».
È quanto dichiara il coordinatore nazionale di Fratelli d’Italia, Guido Crosetto.
 
Roma, 30 dicembre 2013
