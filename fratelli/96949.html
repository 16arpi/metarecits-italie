Marò, La Russa: Governo converge su nostre posizioni.

ORA PERO’ PASSI DAGLI ANNUNCI AI FATTI “Con il benservito a de Mistura e il via ad una fase di internazionalizzazione della vicenda ma con tre mesi di ritardo, anche il ministro degli Esteri Mogherini converge sulle posizioni sostenute da sempre da Fratelli d’Italia-Alleanza Nazionale.
  
Ma per ora sono solo parole, aspettiamo i fatti. Non basta fare annunci, occorre fare i passi necessari presso le organizzazioni internazionali, Onu, EU e Nato e soprattutto notificare che l’Italia uscirà progressivamente da tutte le missioni internazionali se i due marò non saranno liberi di rientrare in Italia. Occorre inoltre dare credibilità a quanto proposto, uscendo immediatamente dalla missione antipirateria che si svolge proprio nell’oceano Indiano. Quanto tempo ci vorrà perché anche queste proposte di Fratelli d’Italia-Alleanza Nazionale vengano fatte proprie da un governo di sinistra come il precedente che ha fatto passare due anni e tre mesi prima di ascoltarci e di iniziare il percorso internazionale da noi ritenuto necessario sin dall’inizio?”.
Così Ignazio La Russa, deputato di Fratelli d’Italia-Alleanza Nazionale, commenta le parole del ministro Mogherini oggi in audizione al Senato.
Roma, 24 aprile 2014
