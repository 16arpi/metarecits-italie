Alto Adige, De Carlo: Bene retromarcia su cancellazione termine


Solo FDI si è opposto a questa folle decisione

“Esprimo soddisfazione per la retromarcia della Provincia di Bolzano sulla cancellazione del termine Alto Adige. Ma cosa sarebbe successo se noi di Fratelli d’Italia, e solamente noi, non ci fossimo opposti con convinzione e durezza, in aula e fuori, alla folle approvazione da parte della Giunta provinciale del disegno di legge che aveva cancellato il termine Alto Adige? Quanto accaduto nei giorni scorsi è un chiaro messaggio per i cittadini: Fratelli d’Italia è e sarà sempre l’unico partito coerente con i propri valori e i propri principi, pronto a schierarsi contro tutti pur di difendere i diritti e la dignità degli italiani”.
Lo dichiara il deputato di Fratelli d’Italia Luca De Carlo.
Roma, 22 ottobre 2019


