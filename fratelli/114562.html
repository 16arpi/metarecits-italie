Sea Watch, Fidanza: Ong fa sciacallaggio politico sulla pelle degli immigrati

Occorre blocco navale per impedire partenze e morti in mare
“Da parte della Sea Watch stiamo assistendo ad uno sciacallaggio politico sulla pelle di decine e decine di immigrati. E’ una nave di una ONG tedesca battente bandiera olandese e pur di venire solo in Italia continua a rifiutare l’attracco in diversi porti. Ma i continui sbarchi dimostrano come la politica dei porti chiusi non è sufficiente e che solo un blocco navale europeo e una forte azione diplomatica possono interdire le partenze, gli sbarchi, i morti in mare e assicurare alle galere i trafficanti di esseri umani”.
Così Carlo Fidanza, deputato di Fratelli d’Italia intervenendo alla trasmissione L’Aria che tira in onda su La7.
