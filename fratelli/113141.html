Civitavecchia, Silvestroni-Zicchieri-Fazzone-Saccone: Il candidato unico per Civitavecchia è Ernesto Tedesco

“Il candidato Sindaco di Civitavecchia per tutto il centro destra è Tedesco Ernesto. Lo annunciano in una nota congiunta il segretario Regionale  della Lega, il presidente Provinciale di Fratelli d’Italia, il segretario Regionale di Forza Italia e il coordinatore Regionale UDC.
Nella consapevolezza di aver lavorato per riportate a Civitavecchia un governo cittadino all’altezza delle aspettative dei cittadini e all’altezza delle importanti sfide da affrontare, abbiamo condiviso l’importanza di proporre un candidato unico del centro destra,  espressione della Lega e garante dei punti programmatici proposti da Fratelli d’Italia, Forza Italia e UDC. Un accordo raggiunto solo grazie al grande senso di responsabilità e alla disponibilità di Grasso e Zappacosta. Da subito si lavorerà compatti ad un programma realizzabile e per un solo obiettivo” lo dichiarano in una nota congiunta gli onorevoli Zicchieri, Silvestroni, Fazzone e Saccone.
