Terrorismo, Fidanza: Su militari Alfano fa &#8216;gioco tre camionette&#8230;

…SOLO 25 IN PIÙ. «Il ministro Alfano fa il gioco delle tre camionette. Dal primo gennaio 2015 il governo aveva maldestramente ridotto il numero di militari impegnati…

…nell’operazione “Strade sicure” da 4250 a 3000. Ieri, con un colpo di bacchetta magica, Alfano annuncia che il decreto antiterrorismo prevede l’impiego di 5000 militari. In sostanza però si tratta di un aumento di soli 750 uomini rispetto ai 4250 schierati fino al 31 dicembre scorso. Non solo: se si considera che 600 di questi 750 saranno giustamente impegnati a Milano per Expo 2015 ne rimangono soltanto 150 che, spalmati su 3 turni, significano che in tutto il resto d’Italia i cittadini vedranno 50 uomini in più. In sostanza, ad andar bene, 25 camionette in più. Che questo schieramento tutt’altro che ingente possa indurre Alfano a dichiarare con enfasi che “gli italiani possono dormire sereni” è un segno dei tempi: purtroppo l’annuncite di Renzi contagia tutti, ma gli italiani non sono stupidi e stanno aprendo gli occhi».
È quanto dichiara Carlo Fidanza, componente dell’Ufficio di Presidenza di Fratelli d’Italia-Alleanza Nazionale.
