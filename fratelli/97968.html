Almirante, Beccalossi: Un premio giornalistico su leader destra

“Un premio giornalistico dedicato e incentrato sulla figura di Giorgio Almirante”. A proporlo e’ Viviana Beccalossi, dirigente di Fratelli d’Italia-Alleanza Nazionale e assessore regionale della Lombardia, intervenendo oggi al  convegno “C’e’ voglia di destra” svoltosi a Brescia in occasione del centenario della nascita di Giorgio Almirante. “Ritengo – spiega Viviana Beccalossi – che la figura di Giorgio Almirante, con le sue proposte e le sue intuizioni, sia quanto mai attuale. Una destra che vuole essere protagonista nel nostro Paese deve aver ben presente il pensiero  di Almirante e deve lavorare perche’ quel pensiero si affermi”.

“Da qui – conclude Viviana Beccalossi – l’idea di istituire un premio giornalistico sulla figura politica di Almirante. Articoli e servizi da declinare tra il passato e il presente e proiettati al futuro da sottoporre a una giuria qualificata. Ho gia’ preso contatti con l’Ordine dei Giornalisti per avere il patrocinio e poi produrre un bando che illustri nel dettaglio i contenuti del premio”.
