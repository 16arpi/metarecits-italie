UE, Fitto: Su proposta Meloni piena condivisione gruppo ECR

DICHIARAZIONE DELL’ON. RAFFAELE FITTO CO-PRESIDENTE DEL GRUPPO EUROPEO  ECR-FDILa Conferenza dei Presidenti dell’Europarlamento, in vista del prossimo turno di Presidenza dell’Unione europea, ha incontrato in video conferenza il Governo tedesco e la Cancelliera Angela Merkel.  Il Gruppo ECR era rappresentato dal co-presidente Raffaele Fitto che nel suo intervento ha delineato le proposte del gruppo ECR per rispondere alla crisi del Covid19.  Riguardo il Recovery Plan, Fitto ha sottolineato che  sia le priorità che l’approccio utilizzati fino ad ora sono completamente sbagliati e stanno soltanto creando incertezza e contrapposizioni tra Stati membri. Il co-presidente ha poi rilanciato la proposta ECR dell’introduzione del “Recovery Test” come parte della strategia per la ripresa dell’Europa. Il test dovrebbe verificare che qualsiasi iniziativa legislativa o politica non ostacoli la ripresa economica dell’Europa imponendo oneri e fardelli inutili. Come si fa a proporre lo stesso schema sul Green Deal di tre mesi fa quando adesso stiamo vivendo la più grande crisi economica dal secondo dopo guerra?> Fitto ha poi evidenziato che proprio il documento comune Franco -Tedesco pubblicato la settimana scorsa abbia ancora di più creato delle contrapposizioni e divisioni tra gli stati membri in questo contesto di crisi globale, Fitto ha chiesto alla Cancelliera Merkel – se non sia il caso di rafforzare e consolidare il rapporto Transatlantico cogliendo anche le opportunità che ne deriverebbero. “Questa posizione sostenuta dal gruppo  Ecr -sottolinea Fitto- si sposa perfettamente con la proposta lanciata questa mattina dal presidente di Fratelli d’Italia,  Giorgia Meloni,  dalle pagine del Corriere della Sera, aprendo, su questo tema fondamentale, un dibattito anche a livello europeo”.
