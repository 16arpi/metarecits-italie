Voucher, Rizzetto: Oggi question time al Ministro Poletti sul &#8216;dopo voucher&#8217;

 
Oggi dalle 15 si svolgerà con diretta televisiva sulla Rai il question time del deputato di Fratelli d’Italia-Alleanza nazionale Walter Rizzetto, vicepresidente della commissione Lavoro, al ministro del Lavoro Giuliano Poletti sulla futura disciplina del lavoro accessorio alla luce dell’abrogazione del ‘voucher’.
                Segue testo del quetion time.
 RIZZETTO, RAMPELLI, CIRIELLI, LA RUSSA, GIORGIA MELONI, MURGIA, NASTRI, PETRENGA, TAGLIALATELA e TOTARO. — Al Ministro del lavoro e delle politiche sociali. — Per sapere – premesso che:
con un provvedimento del Governo è stata recentemente prevista l’abrogazione delle norme che attualmente regolano l’istituto del lavoro accessorio, di cui al decreto legislativo 15 giugno 2015, n. 81, e, di conseguenza, la totale cancellazione dell’istituto;
l’introduzione dei buoni per lavoro accessorio, avvenuta in esito alla cosiddetta riforma Biagi, perseguiva, in primissimo luogo, l’intento di contrastare il lavoro nero e ha dato, sin qui, ottimi risultati;
l’utilizzo dei cosiddetti voucher ha conosciuto nell’ultimo decennio una crescita costante e nel 2016 sono stati oltre 145 milioni i buoni venduti;
la scelta fatta dal Governo di non modificare le norme vigenti con un intervento correttivo ma, al contrario, di abolire interamente l’istituto, determina un vuoto normativo che va a danno sia dei cosiddetti committenti, prevalentemente piccoli imprenditori, anche agricoli, e famiglie, sia dei lavoratori, e darà nuovo slancio al mercato del lavoro nero –:
in che modo intenda intervenire per disciplinare efficacemente il lavoro accessorio, in particolare al fine di impedire una recrudescenza del fenomeno del lavoro nero. (3-02933)
(4 aprile 2017)
