Dl Ilva, Taglialatela: Non partecipiamo al voto per disprezzo

“Fratelli d’Italia-Alleanza nazionale non parteciperà al voto, segnalando così il maggiore disprezzo per questo governo. All’interno di questo decreto, il nono sull’Ilva, c’è una cosa tragicamente comica: si conferisce  al presidente del Consiglio la possibilità di modificare il piano ambientale. Renzi e la sua maggioranza vogliono prendere in giro il Parlamento e i cittadini di Taranto: un fallimento che finirà per rendere l’Italia poco credibile e a subire ulteriori danni di carattere economico e occupazionale. Per questo non parteciperemo al voto: non meritano neppure il nostro voto contrario”. È quanto dichiara il deputato di Fratelli d’Italia-Alleanza nazionale Marcello Taglialatela intervenendo in aula.
