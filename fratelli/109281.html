Droga, Rampelli: Subito un decreto per chiudere i &#8216;Growshop&#8217;

“Il Governo emani subito un decreto legge per la chiusura di questi negozi (i cosiddetti growshop) che, approfittando della legge sull’uso medico della cannabis hanno cominciato a proliferare. Il risultato, come largamente previsto da Fdi è l’uso…’ricreativo’per lo sballo con un aumento vertiginoso dei consumi tutt’altro che medici. In 7 anni di governi filo tossicodipendenze (Monti-Letta-Renzi-Gentiloni)  le politiche di prevenzione e l’impegno contro la droga sono state completamente ignorate. Il risultato oggi è l’individuazione dell’Italia come il secondo Paese in Ue per consumo di cannabis. La scorsa legislatura ci opponemmo allo smantellamento del dipartimento anti-droga a Palazzo Chigi e all’uso medico della cannabis. La risoluzione presentata dalla deputata Maria Teresa Bellucci rappresenta un manifesto programmatico sul quale ci auguriamo il Governo sappia riflettere. Si chiudano subito i growshop e si ripristini il dipartimento”. E’ quanto dichiara il vicepresidente della Camera  dei deputati Fabio Rampelli.
