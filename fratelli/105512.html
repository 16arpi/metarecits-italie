Perugina, Rizzetto: Risoluzione in commissione per tutelare lavoratori

“Stiamo discutendo in commissione la nostra risoluzione per garantire il livello occupazionale della Azienda Perugina che, non rispettando il piano industriale 2016, minaccia di mandare a casa oltre 300 lavoratori. La Perugina percorra pure politiche di ‘ampio respiro’ ma non sulla pelle dei lavoratori. Una nota: mai era successo che il Governo fosse assente in seno a questi lavori e su di una situazione importante e pericolosa. Oggi non c’era nessuno che rappresentava l’Esecutivo, ritengo sia una vergogna poiché neppure giustificati”. È quanto dichiara il deputato di Fratelli d’Italia-Alleanza nazionale Walter Rizzetto, vicepresidente della commissione Lavoro.
