Manovra, Foti: taglio cuneo fiscale al 3% e flat tax per autonomi

“Si va nella direzione del mondo del lavoro senza penalizzare nessuna categoria. Avremmo voluto fare di più subito ma dobbiamo essere realisti: questa è una legge di Bilancio con una possibilità concreta di spesa che si aggira sui 21-22 miliardi. Tutto il resto va fatto a compensazione”. 

Così il Capogruppo alla Camera di Fratelli d’Italia, Tommaso Foti, in un’intervista rilasciata al quotidiano Libero.

“Ovviamente- prosegue- si cerca di proporre iniziative che diano una spinta alla Nazione e ridurre le spese parassitarie che spesso e volentieri hanno creato clientele ma che non hanno poi dato risultati concreti: ogni allusione al reddito di cittadinanza è puramente voluta”, conclude Foti.
