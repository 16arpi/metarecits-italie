Bilancio, Pellegrino: Raggi non conosce problemi Capitale

“Un approccio farraginoso, muscolare e poco sensibile alle tematiche femminili, quasi ad occhi chiusi, quello di Virginia Raggi rispetto al bilancio del Comune di Roma,  la quale proprio in quanto donna e madre  dovrebbe porre maggiore attenzione alle politiche sociali ed alla famiglia.
Tagliando i fondi destinati alla violenza sulle donne la Sindaca dimostra ancora una volta di non comprendere le emergenze della Capitale e di non avere una progettualità seria per risolverle. Siamo pertanto, curiosi, di conoscere quali saranno le sue linee programmatiche per la gestione della Città. 
Per noi la visione è abbastanza chiara: senza risorse e senza una programmazione sul lungo termine per il potenziamento e l’efficientamento dei centri antiviolenza e delle case rifugio, molte più donne saranno più sole nella lunga battaglia contro l’aguzzino.”
Queste le dichiarazioni di Cinzia Pellegrino, Coordinatore Nazionale del Dipartimento Tutela Vittime della Violenza di FdI-AN, riguardo il primo assestamento di bilancio in Campidoglio.
