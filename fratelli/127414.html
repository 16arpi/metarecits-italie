Ue, Giorgia Meloni incontra Presidente gruppo Ecr in comitato regione Ortyl

Questa mattina incontro tra il presidente di Fratelli d’Italia e dei Conservatori europei (ECR Party), Giorgia Meloni, e il presidente del gruppo ECR nel Comitato delle Regioni, Władysław Ortyl. Al centro del colloquio, al quale ha preso parte anche il presidente della Regione Abruzzo e vicepresidente del gruppo ECR nel CdR Marco Marsilio, il lavoro di ECR nell’organismo europeo che rappresenta gli enti locali e regionali dell’Unione Europea e fornisce pareri consultivi sulla normativa europea che impatta su regioni e città. Tra i temi affrontati anche la crisi migratoria che interessa i confini esterni della Ue: Ortyl è infatti presidente della regione Podkarpackie, territorio di confine tra Polonia e Ucraina, ed esponente del PiS, partito di governo a Varsavia.
