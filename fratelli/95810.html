Terra fuochi, Taglialatela: Governo incontri Consiglio regionale Campania

“Ottima l’iniziativa di stamani dei Consiglieri Regionali di Fratelli d’Italia Passariello e Zara, che hanno presentato un documento nel quale si richiede al Governatore Caldoro ed al Presidente Romano di organizzare un incontro con i riferimenti politici Nazionali, al fine di impegnare il Parlamento all’adozione di un Piano straordinario di Bonifica ambientale per Terra dei Fuochi”.
  
Lo ha dichiarato Marcello Taglialatela, deputato di Fratelli d’Italia.
“Sono convinto che il Governatore Caldoro ed il Presidente Romano otterranno il risultato da noi auspicato, riuscendo ad organizzare questo incontro tra il Consiglio Regionale ed il Presidente del Consiglio Letta ed i Presidenti di Camera e Senato, Boldrini e Grasso. 
Il Governo Centrale deve farsi carico di una emergenza che per noi è Nazionale, visto che la maggior parte dei rifiuti tossici sversati nelle nostre terre provengono da aziende del Nord Italia.Sono convinto che le opere di bonifica possano essere affidate dal Governo stesso direttamente all’Esercito o alla Protezione Civile”, ha concluso Taglialatela.
