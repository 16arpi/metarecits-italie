Pil, Rampelli: Altro che Padoan, vogliamo Renzi in aula

“I dati dell’Istat sono la più autorevole bocciatura tecnica delle politiche economiche di Renzi. Che si aggiunge a quelle nostre, ovviamente politiche.
  
Non siamo neppure in stagnazione ma in recessione vera,  e tutte le illusioni sul rilancio dei consumi con gli 80 euro in busta paga si sono infrante sullo scoglio della crescita sotto zero. I consumi si rilanciano soltanto con lo sviluppo economico e con una politica adeguata verso le imprese: diminuzione delle tasse, semplificazione fiscale e amministrativa. Per questo, è  quanto mai opportuna un’informativa alla Camera del presidente Renzi”. È quanto dichiara il capogruppo di Fratelli d’Italia-Alleanza nazionale Fabio Rampelli.
Roma, 6 agosto 2014
