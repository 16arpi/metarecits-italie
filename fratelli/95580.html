Ecobonus, Taglialatela: Serve riqualificazione energetica edifici

“Il provvedimento sugli ecobonus è positivo, perché ripara ai ritardi dell’Italia nei confronti dell’Unione europea, che ha aperto contro di noi una procedura d’infrazione. Il 70 per cento dell’energia consumata nelle abitazioni può essere risparmiata, con la ristrutturazione degli edifici e con la sostituzione degli elettrodomestici. Fratelli d’Italia chiede al governo di inserire, nell’ambito della programmazione dei fondi europei, il sostegno finanziario alla riqualificazione energetica degli edifici di proprietà pubblica e degli edifici di interesse pubblico, in quanto destinati a far fronte al fabbisogno di edilizia residenziale sociale e all’housing sociale. Fratelli d’Italia dà un giudizio sostanzialmente positivo su una legge che fa recuperare all’Italia il tempo perso”.
E’ quanto ha dichiarato oggi alla Camera Marcello Taglialatela, deputato di Fratelli d’Italia, durante la discussione in Aula sul decreto Ecobonus. 
Roma, 29 luglio 2013
