Coronavirus, Zucconi: Risposte celeri a imprese turistico-ricettive e balneari

Nonostante la stagione estiva sia ormai prossima, nel “DL CURA ITALIA” non trovano spazio le imprese turistico-ricettive ed in particolare i balneari. Un settore così fondamentale per l’economia italiana con le sue migliaia di imprese, avrebbe meritato norme ad hoc ed articoli propri. Invece anche questa svolta sono stati dimenticati dal Governo. Fratelli d’Italia, tra le altre misure che sono oggetto di studio, depositerà alla Camera dei Deputati i seguenti emendamenti al “Decreto Cura Italia”: la sospensione degli affitti per gli immobili ad uso turistico-ricettivo fino ad emergenza conclusa; la cancellazione dei canoni demaniali marittimi per tutto il 2020; la riduzione dei massimali dell’imposta di soggiorno in tutta Italia. Chiediamo al Governo, e nello specifico al Ministro Franceschini, la cui delega al turismo non sembra ancora aver sortito effetti, di prendere in considerazione le nostre proposte e quantomeno di inserirle all’interno del nuovo Decreto Legge in arrivo, cosiddetto “Decreto Aprile”.
Lo dichiara Riccardo Zucconi, deputato di Fratelli d’Italia e Capogruppo FdI in Commissione Attività Produttive.
