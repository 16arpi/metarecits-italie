Covid, Meloni: obbligo mascherine FFP2 per bambini elementari è ennesima assurdità che va cancellata

“Il Governo dei migliori ha introdotto, nel caso di un positivo in classe, l’obbligo delle mascherine ffp2 anche per i bambini delle elementari. Ora il problema è che non esistono in commercio mascherine ffp2 omologate per bambini di quella età, quelle che si trovano in commercio sono solo mascherine omologate per adulti di taglia più piccola. Ebbene sì, il tragico ministro Speranza e l’ancor più tragico CTS hanno introdotto l’obbligo per una cosa che non esiste. Mi auguro che questa ennesima assurdità venga subito cancellata, con tanto di scuse”.
Lo scrive su Facebook il presidente di Fratelli d’Italia Giorgia Meloni.

