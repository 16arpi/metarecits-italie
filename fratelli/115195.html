Dl defibrillatori, Baldini: Bene approvazione nostro odg su centri prevenzione per sindrome Brugada

“Esprimo soddisfazione per l’approvazione del mio ordine del giorno che impegna il Governo ad allestire centri di prevenzione per la sindrome di Brugada in tutto il territorio nazionale. La sindrome di Brugada è una malattia a base genetica ed è una delle cause dell’arresto cardiaco in età giovanile. In Italia abbiamo vere eccellenze che studiano questa sindrome come il professor Carlo Pappone che guida il Centro clinico di San Donato Milanese. Sarebbe opportuno favorire la conoscenza della malattia anche al di fuori della comunità degli aritmologi e renderla oggetto di formazione obbligatoria nella comunità dei medici che si occupano della salute dei giovani e degli sportivi”.
Lo dichiara il deputato di Fratelli d’Italia Maria Teresa Baldini.
