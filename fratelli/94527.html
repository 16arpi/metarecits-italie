Fidanza e Scurria: Rehn ventriloquo di Monti-Bersani

E’ francamente desolante constatare come il Vice Presidente della Commissione Europea, Olli Rehn, si sia prestato a fare da ventriloquo al duo Monti-Bersani. Un’entrata a gamba tesa in piena campagna elettorale, fondata su falsità assolute, che non fa che aumentare i sospetti sulle manovre internazionali che hanno portato alla nascita del governo di Mario Monti, l’uomo più gradito alle banche,  ai falchi del rigore e a consorterie più o meno trasparenti. Fratelli d’Italia crede nell’Europa politica ma vuole difendere la nostra sovranità nazionale: quel principio bizzarro per cui ogni popolo é padrone a casa propria e ha il diritto di scegliersi e di giudicare chi lo governa in piena autonomia, senza inaccettabili ingerenze esterne.
 
E’ quanto dichiarano in una nota congiunta gli eurodeputati di ‘Fratelli d’Italia – Centrodestra nazionale’, Carlo Fidanza e Marco Scurria
