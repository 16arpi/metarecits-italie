Di Lorenzo, Rizzetto: Dalla Germania nessun rispetto per l&#8217;italiana uccisa dal terrorista


Interrogazione al presidente Gentiloni e al  ministro degli Esteri Alfano. “Sul caso di Fabrizia Di Lorenzo e rispetto al fatto che dalla Germania non ci sia nessun rispetto innanzi ad una giovane vita spezzata da un pazzo terrorista, ho predisposto una interrogazione urgente al presidente del Consiglio Gentiloni e al ministro degli Esteri Alfano. L’abbiamo appena depositata. Che si vada a derubricare quanto accaduto a Berlino come “incidente stradale” mi pare veramente assurdo e per nulla rispettoso.Il Presidente del Consiglio alzi il telefono e si faccia rispettare”. È quanto scrive  sulla sua bacheca Facebook il deputato di Fratelli d’Italia-Alleanza nazionale-Terra Nostra  Walter Rizzetto.
