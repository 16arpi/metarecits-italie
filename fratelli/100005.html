Centrodestra, alla camera incontro Salvini-Meloni, al lavoro per costruire valida alternativa al renzismo

Proficuo incontro oggi alla Camera tra Matteo Salvini e Giorgia Meloni. Dopo il successo raccolto in Toscana e nelle Marche alle elezioni regionali, il segretario della Lega Nord e il presidente di Fratelli d’Italia hanno fatto il punto sul quadro politico italiano ed europeo e sulle prossime iniziative. Nel corso dell’incontro, in cui si è parlato anche di elezioni amministrative, Salvini e Meloni hanno confermato la volontà di continuare a collaborare per costruire e rafforzare una valida alternativa al renzismo, che gli italiani hanno premiato in queste elezioni. Lega Nord e Fratelli d’Italia sono, infatti, gli unici due movimenti che hanno visto crescere il loro consenso.
