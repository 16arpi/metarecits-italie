Sputo a poliziotto, Meloni: FdI sostiene proposta sindacati su reato terrorismo di piazza

«Dopo la gravissima sentenza che ha assolto per “tenuità del fatto” un antagonista che ha sputato in faccia a un agente, Fratelli d’Italia sostiene in pieno la proposta che arriva dai sindacati di polizia di inserire nell’ordinamento il reato di “terrorismo di piazza” per perseguire seriamente gli imbecilli che aggrediscono le forze dell’ordine. FdI sarà felice di fare propria questa proposta di legge e presentarla al più presto in Parlamento insieme alla legge anti Black Bloc per perseguire chi si copre il volto durante le manifestazioni e insieme alla revisione dell’assurdità della cosiddetta legge sulla tortura. Dalla parte delle forze dell’ordine. Sempre!».
È quanto scrive su Facebook il presidente di Fratelli d’Italia Giorgia Meloni.
