Riforme, La Russa: Maggioranza preferisce alchimie di partito a elezione diretta senatori

“La maggioranza sta bocciando gli emendamenti che chiedono sostanzialmente che siano i cittadini a eleggere direttamente i senatori, sia pure su base regionale. Si preferiscono quindi le alchimie di partito alla elezione diretta”.
Lo dichiara Ignazio La Russa, deputato di Fratelli d’Italia.
“I partiti di governo inoltre – conclude La Russa – bocciano l’elezione in un’unica occasione, nella stessa data delle elezioni dei deputati, e insistono a volere che i senatori siano eletti dai consigli regionali a spizzichi e bocconi in concomitanza con le varie elezioni regionali”.
Roma, 1 dicembre 2015
