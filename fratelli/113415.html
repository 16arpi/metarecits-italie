Aeronautica, Deidda: Auguri per 96 anni di gloria

Anche stanotte fondamentale per salvataggio uomo in Sardegna
“Nel giorno del suo 96esimo anniversario, desidero rivolgere i sinceri auguri di Fratelli d’Italia alla nostra gloriosa Aeronautica Militare, Forza armata che nella sua storia ha reso l’Italia grande nel mondo. Sin dalla sua nascita, con i suoi uomini e le sue donne, capaci di imprese celebrate dall’Europa all’America, è al servizio della Patria e degli italiani, anche salvando la vita ad adulti e bambini così come avvenuto anche stanotte a Cagliari dove un uomo di 33 anni è stato colto da malore. Ad evitare la tragedia, è stato l’equipaggio dell’Aeronautica militare, che con un elicottero dell’80° Centro Combat Sar di Decimomannu ha raggiunto l’imbarcazione che era in mare a ovest delle coste sarde e con il verricello di soccorso ha recuperato il paziente portandolo velocemente all’ospedale Brotzu di Cagliari. Proprio per il suo anniversario sarebbe bello festeggiare con più risorse per portare avanti anche i tanti progetti sulla difesa anti aerea e per non tagliare importanti fondi per i nuovi aerei del futuro”.
Lo dichiara Salvatore Deidda, deputato di Fratelli d’Italia e capogruppo FDI in commissione Difesa.
