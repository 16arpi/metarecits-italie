Abruzzo, Delmastro: Fratelli d&#8217;Italia e Lega unici a crescere

“Quello dell’Abruzzo è un risultato eclatante e che racconta che il centrodestra vince se è a trazione destra, sovranista e conservatore. Gli stessi risultati dicono anche che Fratelli d’Italia non solo con Marco Marsilio elegge il suo primo Presidente di Regione ma assieme alla Lega è anche l’unico partito che ha aumentato il suo consenso in tutte le ultime elezioni regionali: in Friuli, in Molise e oggi in Abruzzo. Gli italiani sono alla ricerca di una alternativa a questo governo declinista e questa alternativa passa per Fratelli d’Italia che, elezione dopo elezione, assume sempre più un ruolo centrale nella ricostruzione di un nuovo centrodestra”.
Lo dichiara Andrea Delmastro, deputato di Fratelli d’Italia intervenendo alla trasmisisone Agorà in onda su Rai3.
