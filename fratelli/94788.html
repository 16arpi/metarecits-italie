Meloni: visita carcere Rebibbia

Questa mattina il fondatore di Fratelli d’Italia, Giorgia Meloni, accompagnata dal deputato Marco Marsilio e dal consigliere regionale del Lazio Chiara Colosimo, ha visitato la Casa Circondariale di Rebibbia “Nuovo Complesso” di Roma e ha incontrato i rappresentanti del Sindacato Autonomo Polizia Penitenziaria (SAPPE) e del Coordinamento Nazionale Polizia Penitenziaria (CNPP). Gli esponenti di Fratelli d’Italia hanno visitato il reparto G11, che accoglie detenuti con problemi di deambulazione, e le stanze adibite
  
ad ospitare studenti universitari. «Questa visita testimonia la solidarietà e la vicinanza di Fratelli d’Italia agli agenti di Polizia Penitenziaria – ha sottolineato Giorgia Meloni – che ogni giorno devono affrontare il problema del sovraffollamento delle carceri, che non riguarda solo i detenuti. È necessario affrontare questo tema puntando sulla revisione del sistema di custodia cautelare e delle misure di detenzione dei cittadini stranieri, in accordo con gli Stati di provenienza, sull’incentivo alle pene alternative e sull’impiego dei detenuti in attività socialmente utili, come avviene in tutte le grande democrazie del mondo. E per garantire la sicurezza della popolazione carceraria e degli agenti, è necessario sostenere l’aumento dell’organico».
 
 
 
