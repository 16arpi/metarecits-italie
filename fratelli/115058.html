Tav, Silvestroni: Da Toninelli tempi certi su opera oppure dimissioni immediate

“Ho presentato insieme al collega Rotelli un’interrogazione in Commissione Trasporti per chiedere risposte al Ministro Toninelli in merito alla ripresa degli scontri e all’ennesima intollerabile aggressione al cantiere della TAV e, soprattutto, agli agenti delle forze dell’ordine che lo presidiano. Il tema della TAV va affrontato e risolto con urgenza e chiarezza e non certamente con i NO e le epurazioni tanto care ai 5 stelle. Vogliamo tempi certi sulla realizzazione della tav, se Toninelli non è in grado di farlo si dimetta” lo dichiara in una nota il deputato e capogruppo di Fratelli d’Italia in Commissione Trasporti, Marco Silvestroni.
