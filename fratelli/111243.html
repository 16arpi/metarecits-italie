4 novembre, Meloni: Nessuno lo ricorda? Ci pensiamo noi e pubblica foto tricolore di 10 mt in aula a Montecitorio


«Nessuno ricorda il centenario del 4 Novembre? E allora ci pensiamo noi di Fratelli d’Italia, in Parlamento come nelle piazze, sventolando il Tricolore per celebrare la Vittoria nella Prima Guerra Mondiale. #NonPassaLoStraniero».
Lo scrive su Facebook il presidente di Fratelli d’Italia, Giorgia Meloni, condividendo sulla sua pagina ufficiale la foto scattata questa mattina in aula a Montecitorio: in vista del 4 novembre, giorno in cui l’Italia celebrerà i cento anni dalla vittoria della Grande Guerra, il gruppo di FdI alla Camera ha srotolato un grande tricolore di oltre 10 metri che ha coperto i banchi dei deputati del partito di Giorgia Meloni.
Questa iniziativa fa seguito alla conferenza stampa di presentazione degli eventi organizzati da Fratelli d’Italia in occasione della ricorrenza che il 4 novembre si celebreranno in tutta Italia.
