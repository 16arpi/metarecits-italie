Referendum, Meloni: Mercati rionali votano NO, mercati finanziari votano sì

«Siamo stati stamattina in uno storico mercato tradizionale di Roma per avere la conferma di quello che sapevamo: i mercati rionali e il popolo stanno con il no quando i mercati finanziari stanno con il sì e con Renzi. Agli indecisi dico: scegliete da che parte stare e ricordate che non c’è il quorum. Vince chi va a votare».
È quanto ha detto interpellata dai giornalisti alla Camera il presidente di Fratelli d’Italia, Giorgia Meloni.
«Quando Renzi dice che si vince con i voti degli italiani nel mondo – ha aggiunto – , allora ti si accende la lampadina. I voti degli italiani all’estero sono comprati? Non lo so ma sicuramente è un meccanismo che si presta a dei rischi, per cui bisogna monitorare in maniera decisa perché sarebbe l’ennesimo dei tanti aspetti di un Governo che ha condotto questa campagna elettorale in modo estremamente sleale».
https://www.facebook.com/giorgiameloni.paginaufficiale/videos/10154713001172645/
