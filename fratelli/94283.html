Cirielli: Vergognose dichiarazioni Pisanu, uomini Arma servitori dello Stato

Che sia esistito un patto tra la Prima Repubblica e la mafia è noto a tutti ed è incredibile che il presidente della Commissione parlamentare Antimafia, Giuseppe Pisanu, esponente di quella stagione politica, si permetta di scaricare quelle collusioni sull’Arma. È un’autentica vergogna.
  
Lo dichiara Edmondo Cirielli, deputato di ‘Fratelli d’Italia – Centrodestra nazionale’. L’Arma dei Carabinieri – aggiunge – da sempre è impegnata in prima linea nella lotta alla criminalità organizzata e ne ha pagato un pesante tributo di vittime. In particolare, gli ufficiali Mori, De Donno e Subranni ne sono un’onorata testimonianza: servitori dello Stato che hanno dimostrato, nel corso delle loro carriere, fedeltà e lealtà alla Repubblica italiana.
Roma, 10 gennaio 2013
