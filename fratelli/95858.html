Marò, Meloni: Governo li dimentica e Roma li cancella, noi li rivogliamo a casa

«Il governo li dimentica, il sindaco di Roma li cancella. Noi li rivogliamo a casa»: queste le parole che campeggiano sulla foto dei due marò Massimiliano Latorre e Salvatore Girone pubblicata su Facebook dal presidente dei deputati di Fratelli d’Italia, Giorgia Meloni, come immagine di copertina.
  
 «A Marino che toglie l’immagine dei marò da piazza del Campidoglio – ha postato il capogruppo alla Camera di FdI – , rispondiamo pubblicandola sulle nostre bacheche. Vi invitiamo a fare la stessa cosa, finché il sindaco di Roma non la rimetterà al suo posto».
Roma, 22 ottobre 2013
