Taglialatela: Legge Severino interviene prima di insediamento del consiglio&#8230;

…REGIONALE, COSI COME RIFERITO IN AULA DAL V. MINISTRO BUBBICO. “Dalla lettura dei siti dei principali quotidiani nazionali, rispetto alle dichiarazioni del Vice Ministro dell’Interno Bubbico riguardanti gli effetti della Legge Severino e la relativa sospensione dalla carica nei confronti di Vincenzo De Luca, non si riporta con chiarezza quale sia stata la risposta del Governo.
Invito tutti a rileggere con attenzione le dichiarazioni rese in aula al fine di evitare la circolazione di notizie false su di un tema tanto controverso.
Immaginare che la sospensione prevista dalla legge possa essere applicata solo dopo l’insediamento del Consiglio Regionale è assolutamente falso e non risponde a quanto riferito in aula dal Vice Ministro dell’Interno Bubbico”.
E’ quanto dichiarato in una nota dal Deputato di Fratelli d’Italia – An Marcello Taglialatela.
