Pensioni, Meloni: Da FdI no a prestito bancario per Tfr statali, Governo torni sui suoi passi

“Fratelli d’Italia sostiene da sempre Quota 100: un provvedimento sacrosanto e previsto dal programma del centrodestra. Tuttavia non condividiamo assolutamente la proposta, annunciata dal Governo per bocca del sottosegretario Durigon, di prevedere per i dipendenti pubblici che andranno in pensione con Quota 100 l’onere di un prestito bancario per avere la propria liquidazione. Dispiace vedere riproporre idee già duramente contestate durante il Governo Renzi e che non hanno altra utilità che far guadagnare, sempre e comunque, le banche. Mi auguro che il Governo voglia ripensarci e tornare indietro sui suoi passi”.
È quanto dichiara il presidente di Fratelli d’Italia Giorgia Meloni.
