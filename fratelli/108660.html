Terremoto, Fidanza: Accolte dal Governo le richieste del sindaco Biondi, ora si passi ai fatti

“Registriamo una positiva inversione di marcia da parte del governo circa la ricostruzione per le zone colpite dal sisma. In particolare, come ha osservato il sindaco de L’Aquila Pierluigi Biondi, prendiamo atto dell’applicazione del “de minimis” a 500mila euro assieme al riconoscimento di tale soglia a titolo di franchigia, per il recupero delle tasse sospese a seguito del terremoto del 2009. Riteniamo positivo in tal senso l’impegno del sottosegretario alla presidenza del Consiglio e commissario per la ricostruzione Paola De Micheli: ora però, dopo i proclami, si passi ai fatti”.
Lo ha dichiarato il deputato e responsabile nazionale Enti locali di Fratelli d’Italia, Carlo Fidanza.
