Governo, Fidanza: FdI sempre coerente, incarico a centrodestra

“Malgrado una vergognosa legge elettorale che Fratelli d’Italia orgogliosamente non ha votato, il 4 marzo dalle urne è uscito un vincitore chiaro: la coalizione di centrodestra. Per questo motivo chiediamo che il Capo dello Stato dia l’incarico al centrodestra per provare a formare un governo che affronti subito i tanti problemi degli italiani, dall’immigrazione al lavoro, dalla sicurezza agli incentivi alle famiglie fino al piano di sostegno alla natalità, così come chiesto da Giorgia Meloni e da Fratelli d’Italia”.
Lo dichiara il deputato di Fratelli d’Italia, Carlo Fidanza.
