Manovra: nostro emendamento per aumentare fondo destinato a medici pronto soccorso

“Il ministro della Salute Speranza sta trascurando tante patologie che attanagliano la nostra Nazione e che non vengono più curate. Emblematica è la situazione drammatica che si vive nei Pronto soccorso per la carenza di personale che causa molti problemi sia tra gli operatori, che devono coprire turni massacranti, che tra i cittadini che non riescono a fruire delle prestazioni sanitarie necessarie. Mancano 4mila medici e altrettante figure di personale infermieristico. La scarsa appetibilità della specializzazione penalizza ancora di più queste professionalità che, ad oggi, svolgono un lavoro poco remunerato e spesso in condizioni difficili. L’emendamento di Fratelli d’Italia alla Legge di Bilancio, che propone un importante aumento del fondo destinato ai medici, va proprio nella direzione di premiare i tanti operatori di Pronto soccorso che lavorano in condizioni estreme e sempre più svantaggiate”.

Così in aula i deputati di Fratelli d’Italia Riccardo Zucconi e Marcello Gemmato, durante il Question Time alla presenza del ministro della Salute Speranza.
