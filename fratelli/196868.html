Debito pubblico: stiamo mettendo ordine nei conti

“I dati resi noti oggi dall’Istat certificano senza possibilità di smentita la bontà di un lavoro iniziato ormai da quasi due anni: il governo Meloni ha ottenuto importanti risultati nel risanamento dei conti pubblici, con un miglioramento del deficit al 7,2% e una riduzione del debito al 134,6%. Tutto ciò prova l’efficacia delle politiche economiche adottate, focalizzate su una gestione responsabile delle risorse e un’attenzione mirata alla crescita sostenibile. La riduzione del debito dimostra l’impegno del Governo nel ristabilire la fiducia dei mercati e garantire stabilità finanziaria. Coniugare i valori della crescita e del rigore è possibile: questi traguardi rappresentano un passo significativo verso un futuro economico più solido e prospero per l’Italia”.
E’ quanto dichiara Simona Petrucci, senatrice di Fratelli d’Italia in merito ai dati Istati sui conti pubblici.
