Casa, Ciaburro: direttiva Ue un attacco ai risparmi degli italiani

“È notizia di queste ore che la Commissione europea intenda proporre una direttiva per vietare l’affitto e la vendita di immobili non adeguati a categorie di efficientamento energetico stabilite a livello europeo. La misura dovrebbe partire dal 2027, obbligando – nel caso di compravendite – l’acquirente a raggiungere una determinata classe energetica entro tre anni dalla stipula dell’atto di vendita. Dietro la scusa della tutela dell’ambiente si nasconde l’ennesimo colpo alle tasche degli italiani. Intere famiglie hanno risparmiato una vita per comprare un immobile da lasciare ai propri figli e l’Unione europea vuole impedire loro di disporne come vogliono? Non scherziamo. Ed in tutto questo la proroga ed il potenziamento del Superbonus 110% non stanno venendo minimamente presi in considerazione. Tutto questo è imbarazzante. Ho presentato una interrogazione al Presidente Draghi ed al Ministro della transizione ecologica Cingolani affinché diano risposte a tutto il Parlamento.”

Lo dichiara in una nota il deputato di Fratelli d’Italia Monica Ciaburro.
