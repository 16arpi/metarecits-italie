Banche, Meloni: Governo faccia chiarezza su futuro banca mezzogiorno&#8230;

…FDI PRESENTERÀ INTERROGAZIONE PARLAMENTARE. «Fratelli d’Italia presenterà un’interrogazione parlamentare per chiedere al Governo di fare chiarezza sul futuro della Banca del Mezzogiorno – Mediocredito Centrale, l’istituto di credito del gruppo Poste Italiane che ha nella propria mission il sostegno alle piccole e medie imprese del Mezzogiorno. Cedere il controllo della Banca ad Invitalia, l’agenzia governativa impegnata nell’attrazione degli investimenti, potrebbe mettere a rischio il suo fine istituzionale. Il Governo dia risposte sui possibili scenari futuri della Banca, garantendo in primis la tutela dei lavoratori dipendenti e la possibilità di accesso al credito per le imprese del Meridione».
È quanto dichiara il presidente di Fratelli d’Italia, Giorgia Meloni.
