Conti pubblici, Meloni: Per governo italiani vittime mafia valgono meno degli immigrati

«Con un altro vergognoso provvedimento, il governo di sinistra di Enrico Letta trova i soldi per l’accoglienza degli immigrati svuotando il fondo per rimpatriare i clandestini e quello per le vittime della mafia. In questo modo il governo dice due cose:  che i soldi che servivano a rimandare i clandestini a casa verranno utilizzati per tenerli in Italia e che gli italiani vittime della mafia valgono meno degli immigrati. Due principi inaccettabili, contro i quali Fratelli d’Italia ha portato e porterà avanti una durissima opposizione».
  
 
Lo ha detto il presidente dei deputati di Fratelli d’Italia, Giorgia Meloni, dopo il via libera della Camera al cosiddetto ‘dl manovrina’.
Roma, 22 novembre 2013
