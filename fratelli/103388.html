Manovra, Meloni: Achille Lauro sarebbe fiero di Renzi per emendamento Pd su De Luca commissario sanità Campania

«Il Pd ha fatto approvare un emendamento alla manovra con il quale stabilisce che i presidenti di Regione possano essere anche commissari per la sanità. È una norma cucita addosso al governatore della Campania De Luca, che così potrà essere commissario di se stesso. Parliamo della stessa persona che solo qualche giorno fa ha detto pubblicamente che bisogna fare “una clientela organizzata, scientifica, razionale come Cristo comanda” e di concentrarsi sulla sanità privata per fare campagna elettorale per il sì al referendum. Perché in tv Renzi i suoi ministri strumentalizzano le vite dei bambini malati di diabete infantile, ma poi nella pratica usano la sanità per pagare i conti interni al Pd. Renzi ci aveva promesso di portare l’Italia nel futuro ma la verità è che ci sta facendo rivivere le peggiori pagine della Prima Repubblica. Achille Lauro sarebbe orgoglioso di lui».
Lo scrive su Facebook il presidente di Fratelli d’Italia, Giorgia Meloni. 
