Lazio, Milani: regione merita rilancio dopo disastro targato Zingaretti

“La nostra squadra guidata da Francesco Rocca vanta professionalità di altissimo livello ed è già pronta a rimboccarsi le maniche e a lavorare sul serio.  Sono uomini e donne di valore ed esperienza, candidati che vivono e conoscono il territorio con la competenza e la passione che la nostra Regione merita. E’ ora di voltare pagina, invertire la rotta, riscattare una Regione che aspetta di essere rilanciata dopo un disastro durato dieci anni e firmato Zingaretti. Voi Candidati siete le gambe su cui camminano i nostri progetti per il rilancio del Lazio.”  
Lo dichiara Massimo Milani, deputato e coordinatore romano di FdI in occasione della presentazione dei candidati di FdI del collegio di Roma e provincia alle Regionali del 12 e 13 febbraio.
