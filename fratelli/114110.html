Immigrazione, Rizzetto: Salvini dia dati su ingressi da rotta balcanica






Interrogazione Fdi  a ministro Interno

“Non ci sono solo gli sbarchi, in Friuli Venezia Giulia c’ è una vera e propria emergenza a causa dell’aumento di clandestini provenienti dalla cosiddetta rotta balcanica e che dalla Slovenia raggiungono Trieste. Mentre si continua a parlare solo di porti chiusi, di fatto nei primi quattro mesi del 2019 in Italia ci sono stati più arrivi via terra che sbarchi nel meridione. Chiediamo immediati provvedimenti al Ministro dell’Interno per contrastare l’ingresso sul territorio nazionale di presenze irregolari che entrano dalla Slovenia. Inoltre vanno resi pubblici i dati di queste entrate e non solo quelli relativi agli sbarchi come ha fatto finora il Ministero dell’Interno”.
Lo dichiara Walter Rizzetto, deputato di Fratelli d’Italia presentando una interrogazione al ministro dell’Interno Matteo Salvini.









