Lombardia, Santanchè nuovo portavoce regionale FdI. FdI: Grande lavoro Frassinetti premiato con risultati politiche

Il Presidente Nazionale Giorgia Meloni ha nominato la senatrice Daniela Santanchè portavoce regionale di Fratelli d’Italia in Lombardia. Il lavoro positivo di Paola Frassinetti in questi anni nei quali ha guidato il Movimento nella più grande regione italiana è stato premiato da una sensibile crescita del numero di elettori  nelle ultime elezioni politiche. Per questa ragione Paola Frassinetti sarà chiamata a rivestire un ruolo di carattere nazionale con un suo coinvolgimento importante nelle attività del gruppo della Camera dei Deputati, nella quale è stata meritatamente eletta. A Daniela Santanchè i migliori auguri di buon lavoro nella certezza saprà interpretare al meglio questo ruolo puntando al coinvolgimento attivo di tutte le energie che guardano a Fratelli d’Italia come punto di riferimento.
Lo comunica in una nota Fratelli d’Italia.
