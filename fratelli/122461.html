Tutela vittime, Pellegrino: Friedman vergognoso. Centro Pannunzio ritiri premio

“Dopo anni passati a sciacquarsi la bocca con i nostri diritti, certi giornalisti vogliono insegnarci una sola cosa: dare della “puttana” ad una donna di destra non è reato.
Non bastano le scuse e le fantasiose giustificazioni di Friedman sul suo aver definito Melania Trump una escort, giustificazioni che dimostrano ulteriormente quanto non sia all’altezza del compito di professionista serio ed imparziale.
Qui non vediamo nessuna “indipendenza di giudizio nel raccontare la politica”, ben osannata nelle motivazioni del Premio Pannunzio assegnatogli nel 2014 ma che evidentemente non corrisponde a verità.

Auspichiamo che il Centro Pannunzio, che da sempre assegna riconoscimenti a personalità italiane della cultura, del giornalismo e dell’arte che si sono distinte per il loro spirito libero, decida di ritirare il premio come gesto simbolico a tutela della dignità delle donne e della loro libertà di scelta politica.”
Questa la dichiarazione di Cinzia Pellegrino, Coordinatore nazionale del dipartimento tutela vittime di Fratelli d’Italia, a seguito delle affermazioni del giornalista durante la diretta odierna di Unomattina.


