Coronavirus, Delmastro: Ai magistrati onorari indennità inferiore al reddito di cittadinanza

“Bene che il Governo, anche su input dell’opposizione, abbia voluto tutelare i Magistrati Onorari con una indennità sostitutiva dei compensi ordinari. Male la scarsa entità della ricorsa di 700 euro. Malissimo l’ulteriore taglio di 100 euro portando a soli 600 euro l’indennità.
Fanno la cresta di 100 euro sugli indennizzi erogati a magistrati che, nel frattempo, staranno a casa a scrivere sentenze non retribuite, mentre per il reddito di cittadinanza ci sono 700 euro al mese. Quale manina ha tolto ulteriori 100 euro per sfregiare i magistrati onorari? Ci batteremo per ricordare che i nostri magistrati che lavorano non possono percepire una somma inferiore al reddito di cittadinanza.
Quale è il segnale? Smettete di lavorare e andate al centro per l’impiego a riscuotere il reddito di cittadinanza? È mortificante: Fratelli d’Italia non farà sconti a chi, per l’ennesima volta, ha voluto mortificare la magistratura onoraria italiana”.
È quanto ha dichiarato il deputato di Fratelli d’Italia, Andrea Delmastro Delle Vedove.

