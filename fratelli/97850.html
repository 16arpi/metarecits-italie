Nozze gay, Meloni: Sindaci sinistra non rispettano legge

«Evidentemente le amministrazioni di sinistra non sono tenute al rispetto della legge e hanno il diritto di fare liberamente quello che vogliono.

Non si spiega altrimenti la leggerezza con la quale molti sindaci da Milano, a Napoli, a Roma possano impunemente firmare atti illegali. Perché la questione dei matrimoni omosessuali non riguarda il riconoscimento “di un atto d’amore”, come affermato dal naif sindaco Marino: riguarda questioni molto più concrete come il diritto alla reversibilità della pensione, l’accesso ai servizi sociali, i parametri fiscali. E queste sono decisioni che attengono al Parlamento e non alla sensibilità amorosa del sindaco Marino. Sarà proprio in Parlamento che Fratelli d’Italia-Alleanza Nazionale ribadirà la sua posizione di totale contrarietà alle adozioni gay e all’equiparazione della famiglia tradizionale ad altre forme di convivenza tra cittadini».
È quanto scrive il presidente di Fratelli d’Italia-Alleanza Nazionale, Giorgia Meloni, in un editoriale pubblicato sul sito www.fratelli-italia.it.
