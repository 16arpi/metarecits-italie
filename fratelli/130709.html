Inps. Lollobrigida: Da Tridico nuovo tentativo occupare poltrone

“A urne chiuse e con un risultato oramai acclarato, che nei prossimi giorni vedrà la formazione di un nuovo governo, c’è da parte del presidente Inps un nuovo tentativo di occupare poltrone con un blitz.  L’Inps guidata da Tridico, in questi anni, non si è distinta per la capacità di affrontare i grandi temi del lavoro e dei controlli sulle degenerazioni del reddito di cittadinanza e ha provocato il crash informatico con il click day, depauperata la funzione informatica Inps. È gravissimo che il presidente dell’Istituto di previdenza voglia procedere, adesso, ad occupare nuove poltrone senza attendere l’insediamento del nuovo Parlamento. Fratelli d’Italia chiede ai ministri competenti e al presidente Draghi di intervenire per fermare questa grave forzatura. FDI agirà in ogni modo per verificare se sussistono comportamenti contrari a norme e regole da parte del Presidente, del Direttore e del Consiglio di Amministrazione, visti gli atteggiamenti che, dal punto di vista politico e istituzionale, sono certamente inopportuni”. 
Lo dichiara il capogruppo di Fratelli d’Italia alla Camera, Francesco Lollobrigida.
