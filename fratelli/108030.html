Cirielli: Il Pd non speculi su condanna sindaco di Roscigno. Siamo certi di condotta corretta

“Il Pd guardi le fritture marce in casa propria condite di “Munnezza”ed eviti di strumentalizzare la vicenda del sindaco di Roscigno, Pino Palmieri, condannato in primo grado per un presunto oltraggio al presidente di seggio in occasione delle elezioni del suo Comune del maggio 2012”: è quanto dichiara in una nota Edmondo Cirielli, deputato di Fratelli di Italia e capolista a Salerno e provincia”, esprimendo solidarietà umana e politica al primo cittadino”.
“Una condanna in primo grado per un reato politico che peraltro non risulta affatto consumato non cambierà il nostro giudizio positivo sul sindaco Palmieri, che consideriamo amministratore valido e serio. Anzi, siamo certi che nei prossimi gradi di giudizio, l’amico Pino  dimostrerà la correttezza della propria condotta” conclude Cirielli



