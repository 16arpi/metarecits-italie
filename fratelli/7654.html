Benedettelli: per noi questione morale è sostanziale, non d&#8217;immagine

Per noi la questione morale non è un fatto di immagine o un ripiego cosmetico. Nel nostro programma l’incandidabilità di persone anche solo con una condanna di primo grado è assolutamente pacifica. Lo dichiara Barbara Benedettelli, candidata alla Camera in Lombardia e al Senato in Puglia per Fratelli d’Italia
  
e responsabile Dipartimento vittime. “La legalità per noi è un valore irrinunciabile – prosegue – In un momento come questo, con quello che sta attraversando il paese, non si può assolutamente scherzare su certi temi e giocare in modo ambiguo con i messaggi. Ogni candidato è in qualche modo ‘testimonial’ di valori che propone e che deve incarnare per primo nel proprio privato. Fratelli D’Italia non si limita a questo, è infatti il primo partito che ha al suo interno un Dipartimento che si occupa di vittime dei reati contro la persona. Non solo legalità dunque, ma anche sicurezza e giustizia, una giustizia con la G maiuscola, capace di mettere al centro di tutto la persona umana invece di meri giochi di potere che tradiscono la fiducia dei cittadini”. “Eludere o sottovalutare tale questione – conclude – trasmette insicurezza agli elettori, un modo di fare che non ci si può più permettere. I cittadini sono stanchi di litigi su temi che non li riguardano da vicino e prese in giro”.
 
 
