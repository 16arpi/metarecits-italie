Acer, Mollicone: Raggi non si presenta quando non ha claque


“Ora è tutto chiaro: Virginia Raggi dà buca ai confronti quando non ha claque di servizio”, dichiara Federico Mollicone, responsabile nazionale comunicazione Fdi-An, commentando l’assenza di ieri di Virginia Raggi al confronto con i candidati sindaco di Roma organizzato dall’Acer, Associazione dei costruttori edili di Roma e provincia. “Oggi, finalmente, abbiamo scoperto che la Raggi nei suoi appuntamenti pubblici si porta addirittura la claque”, spiega Mollicone: “Adesso capiamo perché continua a rifiutare tutti i confronti con gli altri candidati: non sarebbe in grado di affrontare un incontro dove gli spettatori sono super partes e potrebbero rendersi conto che è totalmente inadeguata per governare Roma”.
