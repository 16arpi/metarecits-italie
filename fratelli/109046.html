Governo, Mollicone: Il turismo è cultura, non &#8220;coltura&#8221;. Follia separarlo dal Mibact

“L’ipotesi che sta circolando in queste ore circa la separazione del ministero del Turismo da quello della Cultura – per un eventuale ipotetico accorpamento col dicastero dell’Agricoltura – è per noi un’assoluta follia. Il Turismo, soprattutto in Italia, dev’essere inteso esclusivamente come Cultura, non come coltura. Per questo ribadiamo la proposta di Fratelli d’Italia riguardante l’istituzione di un ministero autonomo sul Turismo con portafoglio: altrimenti crediamo sia necessario che resti nel ministero dei Beni e delle Attività Culturali. La valorizzazione naturale del patrimonio archeologico, museale e paesaggistico italiano viene naturalmente realizzato attraverso la promozione turistica. Per questo la consideriamo un’ipotesi assolutamente da scartare”.
È quanto dichiara il deputato di Fratelli d’Italia, Federico Mollicone.
