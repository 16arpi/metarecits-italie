Manovra, Meloni: Svolta sovranista non è arrivata, sparite proposte del centrodestra

“Dopo cinque anni di disastri della sinistra che hanno messo l’Italia in ginocchio serviva un cambiamento radicale. Purtroppo la svolta sovranista che Fratelli d’Italia chiedeva – riduzione delle tasse, investimenti pubblici, sostegno a famiglie e natalità, pari opportunità per il sud Italia – non c’è stata, e ci ritroviamo con una manovra che aumenta la spesa pubblica e colpisce le imprese, il lavoro e perfino i pensionati, con un taglio inaccettabile per chi prende pensioni da 1500 euro lordi. Insomma un provvedimento in piena continuità con le politiche della sinistra. Sparite le proposte del centrodestra, prima tra tutte la Flat tax, e per questo che Fratelli d’Italia ha votato contro”.
È quanto dichiara il presidente di Fratelli d’Italia, Giorgia Meloni.
