Immigrazione, Meloni: Renzi e Alfano responsabili emergenza sbarchi, serve missione Ue in Libia

«Il mare ci consegna ogni giorno nuovi sbarchi. L’emergenza continua ed è un’emergenza economica, sociale e legata al tema della sicurezza. La Fondazione Moressa ha fatto un sondaggio tra gli islamici che vivono in Italia e ha scoperto che il 3% di loro, circa 50 mila persone, ritiene che l’Isis professi il vero Islam. Questo significa che considerano giusto e normale le decapitazioni, la persecuzione dei cristiani, la lapidazione delle donne e le altre cose drammatiche che stiamo vedendo accadere. Noi siamo stufi del pressapochismo e della superficialità con cui il Governo affronta questa emergenza, scaricando le responsabilità una volta sui sindaci, una volta sui prefetti e una volta sull’Europa. Tutti sono responsabili, fuorché Renzi e Alfano, che invece sono i principali responsabili. Come Fratelli d’Italia continuiamo a chiedere un approccio serio al problema, una missione europea in Libia per aprire lì i centri d’accoglienza per i migranti e distribuire dalla Libia direttamente nei 28 Paesi della Ue chi ha diritto all’asilo politico. Per tutti gli altri in Italia non c’è più spazio».
Lo ha detto il presidente di Fratelli d’Italia, Giorgia Meloni, in un video pubblicato sulla sua pagina Facebook.
