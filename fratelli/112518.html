Diciotti, Delmastro: Voto favorevole M5s smentisce azione Governo e apre crisi

Per legge n.1 del 1989 autorizzazione va negata se agito per interesse pubblico
“Trovo incredibile che il M5S preannunci che voterà a favore dell’autorizzazione a procedere per il Ministro Matteo Salvini. Ai sensi della Legge n. 1 del 1989 deve essere negata l’autorizzazione a procedere nei confronti del Ministro che “abbia agito per il perseguimento di un preminente interesse pubblico nell’esercizio della funzione di Governo”. I grillini, quindi, ritengono che non sia un “preminente interesse pubblico” fermare l’invasione? Smentiscono clamorosamente l’azione del loro stesso governo? Se così fosse saremmo evidentemente di fronte a qualcosa di più che un voto di dissenso, ma ad una clamorosa crisi di governo”.
Lo dichiara Andrea Delmastro, deputato di Fratelli d’Italia e presidente della Giunta Autorizzazioni della Camera.
 
