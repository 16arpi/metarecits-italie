Nisida, Cirielli: Su evasione responsabilità Bonafede. Da mesi segnaliamo mancata sicurezza

“Due minorenni nordafricani sono evasi dal carcere minorile di Nisida a Napoli secondo quanto denuncia il Sindacato Autonomo Polizia Penitenziaria (SAPPE). Presenterò un’interrogazione parlamentare al ministro della Giustizia Alfonso Bonafede”. E’ quanto annuncia in una nota Edmondo Cirielli, Questore della Camera dei Deputati.

  
“C’è una chiara responsabilità politica da parte del ministro. Da mesi i sindacati della polizia segnalano le scarse condizioni di sicurezza negli istituti penitenziari” – continua Cirielli
 
“Ma purtroppo il ministro Bonafede sembra un turista. Dimentica che gli italiani gli pagano lo stipendio per risolvere i problemi all’interno delle carceri e garantire la sicurezza degli agenti. L’auspicio è che la Lega possa velocemente porre fine a questa esperienza di governo, liberando anche gli agenti dell’incompetenza di Bonafede” – conclude Cirielli

