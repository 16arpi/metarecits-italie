Nizza, Meloni: Italia renda omaggio a vittime italiane terrorismo islamico

«Mentre continuano episodi di violenza, sale tragicamente a 6 il numero di italiani morti nell’attentato terroristico di Nizza. Sei vite spezzate dall’integralismo islamico, per mano di fanatici esaltati che odiano l’Occidente e la nostra libertà. Sei italiani come noi, che si aggiungono ai dieci nostri connazionali barbaramente e vigliaccamente uccisi a Dacca poco più di due settimane fa. Il terrorismo islamico non è un problema lontano che non ci riguarda: il terrorismo islamico ci colpisce. Dobbiamo rispondere con decisione a chi ci ha dichiarato guerra e rivolgere un pensiero a chi non c’è più quando cerchiamo surreali giustificazioni per non ammettere che esiste un problema Islam. Il mio pensiero e il mio cordoglio oggi va alle famiglie delle vittime: l’Italia sia degna e renda loro omaggio».
Lo scrive su Facebook il presidente di Fratelli d’Italia, Giorgia Meloni.
