Sanità, Rizzetto: Ospedale Gemona nel degrado totale

Interrogazione al ministro Lorenzin. “Si lascia abbandonata a se stessa una struttura che ad ogni pioggia va in tilt a causa delle infiltrazioni. Le risorse per provvedere al ripristino dei luoghi ci sono in bilancio ma non vengono utilizzate”. E’ quanto dichiara il deputato e Vice Presidente della Commissione Lavoro Walter Rizzetto che con un’interrogazione ha denunciato il degrado e l’incuria  dell’ospedale di Gemona e il danno provocato ai cittadini che vengono privati di un adeguato servizio sanitario. Sulla questione si è espressa anche la coordinatrice locale di Fratelli d’Italia, Enza Di Santolo, che da tempo segue le vicende dell’ospedale: “Questa situazione di mala gestione è una diretta conseguenza della errata riforma sanitaria regionale che non garantisce il rispetto dei diritti fondamentali dei malati”.
