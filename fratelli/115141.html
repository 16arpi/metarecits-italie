Diritti. Emilia Romagna, Varchi: Bene nostra battaglia contro carta dei disvalori

“I consiglieri regionali di Fratelli d’Italia che hanno sottoscritto oltre 1.500 dei 1.700 emendamenti presentati, stanno tenendo l’Assemblea Legislativa dell’Emilia Romagna impegnata da oltre 30 ore impedendo l’approvazione della proposta di legge sulla omotransnegatività, una sorta di carta dei disvalori dell’Internazionale del pensiero unico”. 
Lo dichiara il deputato di Fratelli d’Italia Carolina varchi, responsabile FDI del dipartimento vita e famiglia. 
“FdI – aggiunge Varchi – ha dimostrato di saper tenere la barra dritta sui principi non negoziabili osteggiando, fino in fondo, una proposta di legge che con l’introduzione del principio della omotransnegativita’ equipara ad un reato la semplice affermazione secondo cui la pratica dell’utero in affitto è aberrante, o le coppie omosessuali sono, per loro natura sterili. Una battaglia di civiltà giuridica di difesa dei principi non negoziabili di libertà di espressione, prima che politica”. 
“I consiglieri di FDI – conclude il deputato di Fratelli d’Italia – e il vicecapogruppo alla Camera Tommaso Foti, hanno dimostrato col il loro impegno che attorno ai valori si costruisce una maggioranza seria e credibile che costituisce l’unica alternativa e l’unica speranza di futuro per l’Emilia Romagna”.
