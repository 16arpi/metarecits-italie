Riforma Indicazioni Geografiche: bene approvazione, continuare difesa qualità Sistema Italia

“Un ulteriore traguardo in difesa delle nostre eccellenze è stato raggiunto oggi con il voto in Europa sull’approvazione della riforma del sistema delle Indicazioni Geografiche. L’obiettivo del nuovo regolamento è quello di difendere i prodotti certificati dai tentativi di imitazione ed emulazione. Dobbiamo continuare a puntare sulla qualità e l’eccellenza che ci caratterizza da sempre e sulla distintività che rende così particolari le nostre produzioni agroalimentari al punto da diventare uniche sul mercato globale. È fondamentale difendere i nostri produttori e il Sistema Italia”. 
Così il Ministro dell’Agricoltura, della Sovranità alimentare e delle Foreste, Francesco Lollobrigida commenta il voto del Parlamento europeo che oggi ha ratificato l’approvazione del regolamento sulla revisione delle Indicazioni Geografiche dopo il compromesso raggiunto nel Trilogo dello scorso ottobre.
