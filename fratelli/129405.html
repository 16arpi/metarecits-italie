Energia, Ciaburro: Servono misure per comparto ceramico

“Il Ministero dello sviluppo economico ha da poco emanato i decreti attuativi della legge di Bilancio 2022 con cui vengono messi a disposizione dieci milioni di euro per sostenere i costi delle utenze energetiche ed il rilancio del comparto delle ceramiche artistiche e del vetro di Murano. È da tempo che come intergruppo ceramica ci siamo battuti per misure di sostegno al comparto a seguito dei rincari energetici, ora però servono misure di più ampio respiro che garantiscano la tenuta del comparto, della sua bellezza e della sua tradizione nel lungo periodo, senza dover ricorrere a interventi spot. Mi aspetto che nel nuovo decreto-legge di sostegno delle utenze energetiche e dei costi derivanti dalla crisi russo-ucraina il Governo ne tenga di conto.”
Lo dichiara, in una nota, Monica Ciaburro deputato di Fratelli d’Italia, segretario della commissione Agricoltura e componente dell’intergruppo parlamentare per le Città della Ceramica Artistica e Tradizionale.
