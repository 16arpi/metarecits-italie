Montinari, crollo solaio scuola elementare di Ostuni: Rivedere sistema appalti

In Italia aumentare le tasse non è garanzia di funzionamento dei servizi pubblici. Che Stato è quello in cui si ristruttura una scuola elementare e dopo breve tempo crolla il solaio? I cittadini non possono essere chiamati in causa solo in quanto contribuenti ma anche come legittimi fruitori di servizi efficienti. La scuola è il luogo dove i genitori dovrebbero avere la certezza che i propri figli sono al sicuro. È inaccettabile apprendere che parti di solaio possano cadere sulle teste di bambini, Vittime inconsapevoli, con il rischio di poterli uccidere. Quanto accaduto nella scuola elementare di Ostuni in provincia di Brindisi, dopo soli tre mesi dalla consegna dei lavori, è l’ennesimo episodio che dimostra che va rivisto il sistema degli appalti pubblici nel nostro paese. Ci vuole un controllo sulla qualità dei materiali e nelle fasi di lavorazione: sono aspetti che non consentono deroghe o pecche. Non soltanto l’impresa esecutrice dei lavori ma anche chi era addetto al collaudo degli stessi dev’essere chiamato in corresponsabilità. Sarebbe interessante conoscere la posizione dell’Ufficio scolastico regionale della Puglia a riguardo, visto che le scuole locali sono spesso coinvolte in episodi che evidenziano problematiche dell’aspetto sicurezza. E’ quanto dichiara il Coordinatore Nazionale dipartimento tutela Vittime, Tiziana Montinari
