Rampelli: Inchino di Renzi a Merkel con bottoni spaiati su copertina Area

“I proclami di Renzi lanciati durante la sua scalata al potere, somigliano sempre più agli ardori di Cecco Angiolieri con il suo sonetto “si fosse foco arderei lo mondo, se fosse vento lo tempesterei”. Sogni di gloria, conquiste, ambizioni, e strategie tristemente polverizzati dalla cruda realtà.
  
Ma siccome Cecco è Cecco e Matteo è Matteo, il poeta s’accontenta delle “donne giovani e leggiadre” facendoci sorridere e il politicante ci rifila un umiliante inchino a Frau Merkel. Con bottoni spaiati, simbolo involontario del suo triste velleitarismo”. E’ quanto scrive Fabio Rampelli, vice presidente dei deputati di Fratelli d’Italia-Alleanza nazionale, in un editoriale pubblicato sul sito della rivista Area www.area-online.it. La  copertina della rivista cartacea di questo mese è dedicata  Renzi e a Frau Merkel. La foto ritrae il premier con la cancelliera tedesca.  
Roma, 19 marzo 2014
