Atreju, Silvestroni: La Provincia protagonista nell&#8217;appuntamento del 21-22-23 settembre all&#8217;Isola Tiberina

“Un programma ricco di personaggi e di appuntamenti in grado di aprire una finestra sul futuro politico dell’Italia e dell’Europa magistralmente coordinato da Giorgia Meloni.
In qualità di segretario Provinciale di Roma il mio focus rimane il territorio e i 120 Comuni che tra la legge Delrio e la Raggi sono stati massacrati. Da una parte il PD di Renzi che oltre a fondi e personale, alla ex Provincia (oggi città Metropolitana di Roma Capitale) ha tolto anche il diritto di voto ai cittadini, dall’altra la Sindaca di Roma che non riesce a gestire e fare la normale manutenzione della Capitale, che ha in due anni sgretolato con l’inerzia, 2000 Km di strade provinciali e le centinaia di scuole di competenza della città metropolitana.Quest’anno c’è l’impegno condiviso del direttivo provinciale i consiglieri regionali e della città metropolitana, i sindaci e consiglieri comunali di Fratelli d’Italia di lavorare per una mobilità sostenibile di pendolari e studenti: abbassamento delle tariffe autostradali della A24, realizzazione della metropolitana leggera dei Castelli Romani, potenziamento della linea ferroviaria del litorale e completamento della Roma-Viterbo.
Da Atreju si ricomincia a lavorare sui tanti comuni della Provincia di Roma che andranno al voto nel 2019 ma anche alle prossime elezioni Europee che saranno appuntamenti fondamentali ai quali  con il  solito impegno e lealtà Fratelli d’Italia ci sarà  per consolidare il costante trend di crescita della Provincia. Non mancherà  come  sempre nei comuni al voto  il dialogo leale con gli alleati naturali per riconsegnare ai cittadini un  modello di buon governo che solo il centro destra può garantire in termini di crescita, valorizzazione, e tutela territoriale.
Da Atreju riparte un anno politico impegnativo, pieno di sfide e sicuramente di soddisfazioni, che ci ritroverà come ogni anno a confrontarci, ma sempre dalla stessa parte.
Vi aspetto ad Atreju!” Lo ha dichiarato in una nota il deputato e segretario provinciale di Roma di Fratelli d’Italia, Marco Silvestroni.
