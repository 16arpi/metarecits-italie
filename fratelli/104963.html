Blue Whale, Rampelli: Emergenza internazionale, facebook e whatsapp siano chiamati a vigilare

Interrogazione ai min. Sviluppo Economico e Istruzione. “Il pericolo Blue Whale sta scatenando il panico tra le famiglie. Si registrano in Italia sempre più casi di adolescenti adescati tramite Facebook e tramite Whatsapp, i cui numeri sono stati illegittimamente trasferiti al social network fondato da Zuckerberg. Soltanto in questi ultimi giorni,  la Polizia Postale  è riuscita a salvare miracolosamente una ragazzina che si stava suicidando dopo aver superato varie prove richieste dai curatori. Nelle scuole ancora non si è affrontato la minaccia BlueWhale e tanti genitori non riescono a trovare le informazioni necessarie e autorevoli per gestire questo terribile gioco mortale. Riteniamo assolutamente indispensabile che  il management di Facebook e di Whatsapp si mobilitino per bloccare la diffusione di questa minaccia che da digitale è diventata reale. Per questo, nell’interrogazione ho chiesto al ministro dello Sviluppo Economico e alla  ministra dell’Istruzione di attivare tutte le iniziative per sollecitare  Facebook e Whatsapp a vigilare e a promuovere immediate azioni di informazioni nelle scuole”. E’ quanto dichiara il capogruppo di Fratelli d’Italia-Alleanza nazionale Fabio Rampelli.
