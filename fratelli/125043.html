Torino, Meloni: massima solidarietà a Verangela Marino, mi auguro tutte le forze politiche condannino aggressione

«Massima solidarietà a Verangela Marino, – esponente di Fratelli d’Italia – impegnata attivamente nel combattere e denunciare le situazioni di degrado e spaccio sul territorio, che ieri è stata accerchiata e aggredita brutalmente da un gruppo di una trentina di immigrati africani in Barriera di Milano a Torino. Due degli aggressori sarebbero già stati fermati e identificati. Un grazie va alle Forze dell’Ordine che sono intervenute tempestivamente evitando una possibile tragedia. Mi auguro che tutte le forze politiche condannino senza se e senza ma questa gravissima aggressione, non degna di una Nazione civile».

Lo scrive su Facebook il presidente di Fratelli d’Italia, Giorgia Meloni.

