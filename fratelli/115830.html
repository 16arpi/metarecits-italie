Scuola, Cirielli: Fioramonti si dimetta, intervenga Mattarella

“Fioramonti deve dimettersi, altrimenti intervenga Mattarella”. Così il Questore della Camera Edmondo Cirielli (Fratelli d’Italia) interviene su alcuni post dell’attuale ministro dell’Istruzione pubblicati oggi da Il Giornale. “Alla luce degli insulti sconcertanti contro le forze di polizia, delle offese sessiste rivolte contro la nostra senatrice Daniela Santanchè e dell’ironia manifestata sulla tragedia del territorio dell’Aquila, il ministro non può rimanere più al suo posto. Se ha un briciolo di dignità faccia un passo indietro e vada a casa. In caso contrario il premier Conte gli revochi l’incarico ad horas oppure intervenga direttamente il Presidente della Repubblica. Un ministro che scrive certe cose sui social non è più degno di rimanere nelle istituzioni della nostra Repubblica”
