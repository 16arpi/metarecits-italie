Esteri, Cirielli: Solidarietà a Latorre. Il Governo pretenda il rispetto della sentenza dell&#8217;Aja

“Totale solidarietà a Massimiliano Latorre e Salvatore Girone. Il Governo Italiano pretenda a gran voce il rispetto della sentenza della Corte Arbitrale dell’Aja che, lo scorso 1 luglio, si é espressa attribuendo l’immunità funzionale ai due Maro’. E di fatto ora l’India non deve più avere alcuna autorità su di loro. Per questo le dichiarazioni di Latorre di oggi lasciano sgomenti”. Lo dichiara il Questore della Camera dei Deputati e membro della commissione Affari esteri Edmondo Cirielli. “La Corte suprema indiana si attenga immediatamente alle disposizioni dell’Aja: venga restituita subito la piena libertà a Latorre e Girone che, com’é giusto che sia, potranno dimostrare la loro totale innocenza davanti alla magistratura italiana” conclude Cirielli.

