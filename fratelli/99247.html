Adn Kronos, intervista a rampelli su eur spa

No a vendita immobili, Nuvola di Fuksas si mangia tuti gli utili Roma, 15 apr. (AdnKronos) – Il governo non escluda la possibilità di ricapitalizzare la società Eur, i cui immobili non devono essere venuti per fare cassa e ultimare i lavori del nuovo centro congressi.
E’ la conclusione a cui è giunta la commissione Bilancio della Camera che ha preso in esame alcune risoluzioni sulla situazione finanziaria e patrimoniale dell’Eur.
“Chiediamo al governo – ha dichiarato il capogruppo di Fdi, Fabio Rampelli- di procedere alla ricapitalizzazione della società come unica garanzia del mantenimento in vita di un organismo che possa tutelare il patrimonio architettonico, artistico e ambientale del Quartiere”.
Il governo, tramite il ministero dell’Economia e Finanza, aveva invece espresso la volontà di vendere una parte degli immobili. “Se ciò avvenisse -ha continuato Rampelli – come ho spiegato oggi in commissione Bilancio al sottosegretario al Mef, Paola De Micheli, sarebbe l’inizio della fine perchè la società Eur, si è sempre mantenuta grazie all’affitto degli immobili di sua proprietà, che nel corso del tempo ha prodotto utili anche per 20 mln di euro l’anno”.
“Questo – ha aggiunto l’esoponente di Fdi – è avvenuto finchè non è stata messa in moto la costruzione del nuovo centro congressi, la Nuvola di Fukas, una vera a propria idrovora che assorbe gran parte degli utili. Considerato poi che tra il completamento del progetto e l’avvio vero e proprio dell’attività del nuovo centro congressi passeranno, almeno, altri sette anni, vuole dire che ogni anno l’Eur dovrà vendere un pezzo e questo, come è evidente, non è possibile”.
“A chi andrebbero il laghetto, i parchi, i mosaici, in una parola tutto quello che fa parte del quartiere-museo. L’insostituibilità della società sta in questo e noi chiediamo che resti pubblica. Il sottosegretario De Micheli – ha concluso il capogruppo di Fdi – si è detta pronta ragionarci sopra e intanto le tre risoluzioni depositate sono state riunificate, tenendo come punto fermo la ricapitalizzazione della società”.
