Ucraina, Lollobrigida: FdI compatta per intervento di Zelensky, sosteniamo impegno per pace e democrazia


“Fratelli d’Italia compatta in Aula durante l’intervento del presidente ucraino Zelensky. Democrazia, sovranità delle Nazioni e libertà: questo il messaggio che va raccolto e sostenuto e che deve essere alla base dell’impegno quotidiano verso una rapida e duratura pace nel cuore d’Europa”. Così in una nota il capogruppo di Fratelli d’Italia alla Camera, Francesco Lollobrigida. “Parallelamente – continua – bisogna mettere in campo ogni azione possibile affinché le imprese e i cittadini danneggiati dal conflitto possano fronteggiare gli effetti di questa grave crisi sempre più globale. Fratelli d’Italia ha presentato emendamenti e proposte in questo senso e chiede che governo e maggioranza li recepiscano con rapidità e convinzione”, conclude Lollobrigida.
