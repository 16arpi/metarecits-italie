Referendum, Meloni: Lotti umilia incarico Mogherini, Renzi smentirà suo braccio destro e difenderà alto rappresentante Ue?


«Il sottosegretario Lotti, braccio destro di Renzi, dice che D’Alema è accecato “dalla rabbia e dall’odio personale per non aver ottenuto la sua poltroncina di consolazione”. Tutti sanno che la “poltroncina” alla quale Lotti fa riferimento è quella dell’Alto Rappresentante della Ue per la politica estera e di sicurezza, ovvero l’incarico europeo per il quale il Governo Renzi preferì Federica Mogherini proprio all’ex segretario DS. Per Fratelli d’Italia quella poltrona è sempre stata un inutile pennacchio e per questo siamo stati criticati dagli esponenti del partito di Renzi. Ora è uno dei suoi più autorevoli esponenti a umiliare la Mogherini e a dire che quell’incarico vale meno di niente, più o meno come la presidenza onoraria di un ente in liquidazione. Chissà che cosa farà ora Renzi: smentirà Lotti e difenderà la Mogherini?».
Lo scrive su Facebook il presidente di Fratelli d’Italia, Giorgia Meloni.
