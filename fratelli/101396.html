Primarie Latina, Rampelli: Forza Italia non strumentalizzi le mie parole&#8230;

…SE NON VUOLE RISPETTARE LE REGOLE ESCA DALLA COALIZIONE. “Da due giorni gli esponenti di Latina di Forza Italia, ieri Fazzone, oggi Calvi, usano le mie parole per sostenere le loro bizzarre tesi contro le primarie per il sindaco de capoluogo. E lo fanno a sproposito: le mie critiche erano rivolte al Pd, che non ha voluto inserire le primarie nella nuova legge elettorale, lasciando questo strumento in balia dei partiti e delle loro organizzazioni, con tutte le criticità che ne conseguono. A Latina le regole ci sono, sono state condivise e sottoscritte da tutti i partecipanti, e chi ha presentato la propria candidatura si è solennemente impegnato a rispettarle. Anche quel Calvi che, dopo aver presentato la sua candidatura, oggi ne rimette in discussione la bontà. Ricordo che l’unico modo per ricostruire un’alleanza di centrodestra,dopo aver subito prepotenze gratuite e aver dovuto interrompere anticipatamente la vita amministrativa di due grandi città, è legato alla celebrazione delle primarie”.
E’ quanto dichiara l’on. Fabio Rampelli, capogruppo alla Camera di Fratelli d’Italia – Alleanza nazionale.
