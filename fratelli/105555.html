Francia-Fincantieri, Rampelli: Se avessimo un Governo serio, dovremmo sospendere tutte le partnerchip con la Francia

Gentiloni riferisca in aula Camera . “Se avessimo un governo serio, da oggi il presidente  Gentiloni  dovrebbe provvedere immediatamente a sospendere tutte le partnership italo-francesi con le aziende strategiche militari italiane. Mi riferisco a Leonardo-Finmeccanica cui svendemmo un’eccellenza aerospaziale italiana (e romana) come Alenia Spazio, finita alla Thales. Una nazionalizzazione, d’urgenza dei centri operativi presenti in Italia e una richiesta agli istituti di credito di nazionalizzare il loro management, spesso francese. Nel mercato ci si deve saper stare senza smanie egemoniche e scioviniste e gli accordi si devono rispettare”.  È quanto dichiara il capogruppo di Fratelli d’Italia-Alleanza nazionale Fabio Rampelli che chiede al presidente Gentiloni di “riferire in aula” della Camera dei deputati.
