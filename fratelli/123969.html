Scuola: prevedere mobilità straordinaria e congelare vincolo quinquennale

“Il Dipartimento Istruzione di Fratelli d’Italia stigmatizza la dichiarazione di inammissibilità fatta in commissione dalla maggioranza su emendamenti presentati al DL 30. Anche con questo governo, la scuola e chi ci lavora vengono costantemente discriminati: mobilità straordinaria e vincolo quinquennale restano lettera morta. È assolutamente indispensabile prevedere una mobilità straordinaria e congelare per un anno il vincolo quinquennale, favorendo i trasferimenti nel prossimo anno scolastico. Solo così oltre a migliorare la qualità della vita di migliaia di docenti, garantiremo il diritto al lavoro e soprattutto copriremo i buchi d’organico. Alla maggioranza chiediamo onestà intellettuale: non si può giocare con la dignità delle famiglie italiane”.
Così i deputati di Fratelli d’Italia Carmela Ella Bucalo e Paola Frassinetti, rispettivamente responsabili Scuola e Istruzione del Dipartimento di Fratelli d’Italia.


