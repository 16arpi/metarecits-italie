Lazio, Righini: inaugurazione deposito Cotral senza sindaco grave caduta di stile

“Difficile credere si sia trattato di una dimenticanza. Appare impossibile che nell’organizzare il cerimoniale, nessuno tra Regione Lazio, staff dell’Assessore ai Trasporti e organizzazione Cotral si sia accorto che non era stato invitato proprio il sindaco di Civita Castellana (Vt).  Dato il contenuto non politico dell’evento, a meno che non si tratti di un caso di amnesia collettiva,  il mancato coinvolgimento del primo cittadino potrebbe apparire fatto apposta. In attesa di chiarimenti istituzionali e aziendali, con tanto di scuse al sindaco Luca Giampieri, ho presentato un’interrogazione  al  Presidente del Lazio e all’Assessore ai Trasporti, per accertare le ragioni  della “strana” esclusione del sindaco del Comune in cui si trova la struttura, a fronte della presenza alla cerimonia di diversi sindaci dei paesi limitrofi ed altre figure istituzionali”. 
Così in un comunicato Giancarlo Righini, consigliere regionale del Lazio di FdI.
