Carabiniere ucciso, Delmastro: Scalfarotto e Pd con macellai americani, noi con carabinieri

“Scalfarotto entra in carcere al fianco del macellaio americano che ha accoltellato il vicebrigadiere dei Carabinieri Mario Cerciello Rega. Ognuno sceglie i suoi campi: la Meloni e la destra con i militi dei carabinieri senza se e senza ma, Scalfarotto e il Pd con i macellai. Siamo ormai abituati al ribaltamento di ogni principio e di ogni valore in nome di un buonismo e di un garantismo che spinge sempre a stare dalla parte di Caino e mai di Abele. Questa volta però hanno superato il segno, si sono smarriti, vittime della loro cultura antimilitarista e contraria alle Forze dell’ordine, i piddini hanno scelto una belva come testimonial del loro impegno (in)civile. Spero che Scalfarotto abbia trovato in salute la belva che ha accoltellato il nostro milite: lunga vita…. a marcire in galera”.
Lo dichiara Andrea Delmastro, deputato di Fratelli d’Italia.
