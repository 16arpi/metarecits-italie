Quirinale, Meloni: FdI vota ‘Capitano Ultimo’ De Caprio

“Fratelli d’Italia, da questo momento voterà Sergio De Caprio, il ‘Capitano Ultimo’, alla Presidenza della Repubblica: un nome forte, credibile e unificante. Questa mattina abbiamo deciso di convergere sul nome di Franco Marini per senso di responsabilità perché speravamo che in un momento nel quale la politica italiana perde tempo e non riesce a dare risposte concrete ai cittadini, eleggere il Capo dello Stato alla prima votazione sarebbe stato un bel segnale.  Ma proponendo Marini il Pd ha dimostrato di non saper cogliere la domanda di cambiamento che arriva dal popolo e il Pdl a sua volta non ha saputo proporre alcuna alternativa che potesse essere espressione del centrodestra dopo l’occupazione di tutte le alte cariche istituzionali dello Stato da parte del centrosinistra. Infine una sottolineatura superflua ma necessaria: in nessun caso Fratelli d’Italia sarà disponibile ad avallare esecutivi tecnici o peggio governi di inciucio”.
È quanto dichiara il capogruppo di Fratelli d’Italia alla Camera, Giorgia Meloni.
Roma, 18 aprile 2013
