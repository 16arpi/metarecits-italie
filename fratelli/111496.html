Casa, Meloni: Da FdI proposta legge per salvare famiglie interessate da sentenza Cassazione n. 18315

“Fratelli d’Italia ha presentato oggi in Parlamento una proposta di legge per far uscire centinaia di migliaia di famiglie in tutta Italia dall’incubo che stanno vivendo in seguito alla sentenza n. 18135 della Cassazione: parliamo di cittadini incolpevoli che, indotti in errore dalle Pubbliche amministrazioni, si trovano ora a dover restituire i soldi derivanti dalla vendita a prezzi di mercato delle loro case. Parliamo di case che, per la Cassazione, essendo state costruite con i sussidi dello Stato sarebbero dovute essere vendute a prezzo calmierato. Fratelli d’Italia rivolge un appello al Governo: faccia sua la proposta di Fratelli d’Italia per trovare insieme una soluzione a questa emergenza”.
E’ quanto dichiara il presidente di Fratelli d’Italia, Giorgia Meloni.
