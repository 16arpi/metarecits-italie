Terrore bus, Ciaburro: Grazie a carabinieri

Sottoporre a periodici controlli psicologici gli autisti trasporto pubblico
“Desidero ringraziare gli uomini dell’Arma dei carabinieri che oggi a San Donato Milanese, con sprezzo del pericolo, hanno salvato la vita a 51 ragazzi dal folle gesto di un senegalese.  Una vicenda drammatica che dimostra come il pericolo del terrorismo potrebbe annidarsi anche in quelle persone alle quali inconsapevolmente consegniamo la vita dei nostri cari. Per questa ragione, ritengo importante sottoporre a periodici controlli psicologici, così come già avviene per i piloti di aerei, anche chi guida autobus e pullman del trasporto pubblico”.
Lo dichiara Monica Ciaburro, deputato di Fratelli d’Italia.
