Camera, Bignami: contrastare produzione mine antipersona

 “Fratelli d’Italia vota con convinzione questa proposta che colpisce la produzione di mine antipersona e tutela il bene primario della vita. Un provvedimento che incide su un segmento importante da disciplinare e che deve escludere ogni finanziamento alle industrie che le producono. Non deve però essere un affondo all’Industria della Difesa che deve guidare molte scelte strategiche. Il voto di oggi deve essere unanime e favorevole, per un intervento che sia un punto fermo che renda l’Italia protagonista nel contrasto a questi strumenti di morte di cui sono vittima civili e bambini indifesi”. 

Così il deputato di Fratelli d’Italia Galeazzo Bignami intervenendo in aula alla Camera sulla ddl per contrastare il finanziamento delle imprese produttrici di mine antipersona, di munizioni e submunizioni a grappolo.
