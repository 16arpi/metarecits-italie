Pisa, rapinatore ucciso, Meloni: Ottima notizia richiesta archiviazione Ferretti, per FdI difesa sempre legittima

“Ottima notizia: chiesta l’archiviazione per Daniele Ferretti, il gioielliere di Pisa indagato per omicidio volontario per aver ucciso uno dei rapinatori della banda che nel 2017 aveva assalito il suo negozio. Ora mi auguro che il Tribunale di Pisa voglia confermare la richiesta della Procura e scagionare definitivamente Daniele da ogni accusa. Fratelli d’Italia è stata al suo fianco fin dall’inizio offrendo anche assistenza legale gratuita e continuerà ad esserlo: per noi la difesa è sempre legittima”.
Lo scrive su Facebook il presidente di Fratelli d’Italia e candidato premier, Giorgia Meloni.
