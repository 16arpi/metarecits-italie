Gioventù Nazionale Roma: In ricordo di Paolo Borsellino, ad Ostia proiezione del film &#8220;La mafia uccide d&#8217;estate&#8221;

Il 19 luglio 1992 in Via Mariano D’Amelio a Palermo perdevano la vita a seguito di un attentato terroristico-mafioso, il Magistrato Paolo Borsellino e i cinque agenti della sua scorta. In occasione dell’anniversario di quella tragica data Gioventù Nazionale , movimento giovanile di Fratelli d’Italia – Alleanza Nazionale, ha deciso di organizzare una proiezione, dalle ore 21.30, del Film di PIF , “ La Mafia uccide solo d’estate”, in Piazza dei Ravennati ad Ostia (RM). Sono significativi sia la scelta del luogo che del film: Ostia è un quartiere del Municipio X di Roma Capitale, ed è il primo municipio commissariato a seguito dello scandalo di “ Mafia Capitale” , mentre il film “La Mafia uccide solo d’estate “ è stato scelto in quanto riesce con leggerezza e con un velo di ironia, a trattare di un tema scottante come quello della criminalità organizzata, concentrando l’attenzione sugli Eroi dell’antimafia e restituendo loro l’umanità che meritano. E’ doveroso onorare e ricorda chi, come il Magistrato Paolo Borsellino, ha dedicato e sacrificato la sua vita per combattere la mafia, quel cancro maligno che ancora oggi si infiltra nella nostra Nazione, e gli ultimi avvenimenti che la città di Roma ha dovuto subire ne sono l’esempio. L’evento si svolgerà all’aperto, in piazza per permettere a chiunque volesse, di partecipare in maniera totalmente gratuita.

