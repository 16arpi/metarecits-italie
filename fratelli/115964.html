Roma. Rifiuti, Trancassini: Pd e M5s respingono nostra richiesta di audire sindaco Raggi

Come si cambia…per non morire


«Oggi il Partito democratico e il Movimento 5 stelle hanno impedito che venisse accolta la richiesta di Fratelli d’Italia in Commissione Ambiente della Camera di audire il sindaco Virginia Raggi, l’Amministratore di Ama Stefano Zaghis e il presidente di Roma Multiservizi Maurizio Raponi, sul degrado ambientale di Roma e in particolare lo scandalo per la raccolta dei rifiuti dagli esercizi commerciali della Capitale.
Prendiamo atto che per il Partito democratico il degrado di Roma causato dall’emergenza rifiuti non è più una priorità, come affermava solo qualche mese fa l’attuale sottosegretario all’Ambiente, Roberto Morassut. Evidentemente non si vuole danneggiare l’alleato di governo. La poltrona viene prima di tutto e, come cantava Fiorella Mannoia: come si cambia per non morire”.
Lo dichiara Paolo Trancassini, deputato di Fratelli d’Italia e capogruppo FDI in commissione Ambiente della Camera.

