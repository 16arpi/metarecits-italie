Dl crescita, Rizzetto: Si approvi mio emendamento su equo indennizzo a risparmiatori truffati

“Mi auguro che l’esecutivo non trasformi il Decreto Crescita nell’ennesima occasione persa per riconoscere e rendere finalmente effettivi i risarcimenti ai risparmiatori truffati dalle banche. Il Sottosegretario Villarosa si è più volte espresso sugli intenti del governo di dare avvio alla procedura ma ad oggi non abbiamo visto alcun passo in avanti. Chiedo quindi all’on. Villarosa di intervenire affinché venga approvato nel Decreto Crescita il mio emendamento, attualmente accantonato in commissione Bilancio, che consente di riconoscere un equo indennizzo ai risparmiatori fino al 100%.  Questa possibilità è stata avallata anche dalla Commissione europea, quindi non esistono motivi per i quali maggioranza e governo possano essere contrari alla mia proposta. I continui rinvii sull’opertività degli indennizzi stanno danneggiando ulteriormente i risparmiatori”.
Lo dichiara Walter Rizzetto, deputato di Fratelli d’Italia e capogruppo FDI in commissione Lavoro.
