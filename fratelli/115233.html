A14, Acquaroli: Autostrade spa definisca cronoprogramma e sospenda pedaggio

Interrogazione FDI a ministro Toninelli su galleria ‘Castello’
“Ad un anno di distanza dell’incendio alla galleria “Castello”, lungo il tratto dell’A14 a poca distanza dal casello autostradale di Grottammare (Ascoli Piceno), è impensabile che ancora non si conoscano i tempi di fine lavori. Continuano i disagi che stanno portando un danno sia all’economia marchigiana che agli automobilisti stessi che transitano tutti i giorni su quel tratto autostradale. Il Ministro Toninelli si faccia subito promotore con la Società Autostrade Spa affinché non solo questa definisca il cronoprogramma dei lavori ma anche per la sospensione del pedaggio per la tratta Pedaso–Grottammare come parziale misura a riparazione dei disagi”.Lo dichiara Francesco Acquaroli, deputato di Fratelli d’Italia annunciando una interrogazione al ministro dei Trasporti Toninelli.
