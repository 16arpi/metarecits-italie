Manovra, Meloni: Tassa sulla plastica colpirà industria packaging Emilia-Romagna, il 26 gennaio li mandiamo a casa

«La tassa sulla plastica colpirà soprattutto le imprese e i lavoratori dell’Emilia-Romagna, considerata la culla dell’industria del packaging: 230 aziende con oltre 17.000 occupati rischiano di finire sotto la mannaia fiscale di PD e 5 Stelle. Mentre nel resto d’Europa i governi incentivano le aziende a riconvertire i loro cicli produttivi per ridurre l’impatto ambientale, qui da noi si decide di massacrare un intero comparto minando anche la loro competitività sui mercati internazionali. Questo Governo è una vera sciagura per l’Italia, li fermeremo in Parlamento e li manderemo definitivamente a casa con il voto in Emilia-Romagna il prossimo 26 gennaio».
Lo scrive su Facebook il presidente di Fratelli d’Italia, Giorgia Meloni.
