Mcdonald&#8217;s, Rampelli: Vittoria FdI su vincolo Caracalla

“Al ministro Bonisoli la gratitudine per aver impedito che si realizzasse lo scempio terribile nell’area archeologica più bella ed evocativa del mondo. Ha dimostrato tempestività e rispetto del ruolo specifico di titolare del Ministero, due qualità alle quali non siamo abituati visti gli orrori autorizzati, tollerati o silenziati dei ministri precedenti. Chiediamo un piccolo sforzo in più: vincolare tutto il centro storico di Roma, come rafforzativo rispetto alle indicazioni del Piano Regolatore e alle sue sempre possibili modifiche, visto che lo stesso è integralmente tutelato dall’Unesco, riservando i vincoli puntuali su singoli edifici e aree per tutto quanto si trovi al di fuori del suo perimetro”.
E’ quanto dichiara in una nota Fabio Rampelli, vicepresidente della Camera e deputato di Fdi.
