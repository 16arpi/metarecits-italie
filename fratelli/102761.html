Sisma, Meloni: A Rieti e Roma volontari attivano punti di raccolta generi di prima necessità


«La tragedia che ha colpito Amatrice, Accumoli, Arquata e dintorni commuove tutti gli italiani. Si moltiplicano le iniziative di solidarietà: raccolta di fondi, acqua, latte e cibo a lunga conservazione, medicinali, coperte, donazioni di sangue, ecc.. Tanti amici mi chiedono come possono fare a dare una mano, anche un piccolo aiuto simbolico. A Rieti già da questa mattina all’alba è attivo un gruppo di volontari che sta raccogliendo generi di prima necessità a Piazza Mazzini: chi vuole può contattare il coordinatore Daniele Sinibaldi al numero 3245647453.
A Roma, da domani la sede cittadina di Fratelli d’Italia (via Baldassarre Peruzzi, 12 – zona Aventino, tel. 0645443164) sarà aperta dalle 10 alle 20 per immagazzinare i beni raccolti nei banchetti e gazebo organizzati già da questo pomeriggio in diversi quartieri, ed è disponibile anche come punto raccolta nazionale prima dell’invio dei beni sul luogo.
L’Italia è una grande Comunità, stringiamoci intorno alla nostra gente che soffre, con umiltà e discrezione. Ricostruiremo i nostri paesi, le nostre case, le nostre Chiese, pietra su pietra.
Vi daremo notizia di altre eventuali nuove iniziative cercando ovviamente di fare un lavoro che sia utile e che non sia in alcun modo di intralcio alle operazioni di soccorso».
Lo scrive su facebook il presidente di Fratelli d’Italia, Giorgia Meloni.
