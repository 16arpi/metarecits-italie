Tortura, Meloni: Ddl serve solo a intimidire personale comparto difesa-sicurezza&#8230;

…FDI SI BATTERÀ ALLA CAMERA PER CANCELLARE VERGOGNA. «Punire ogni forma di tortura è sacrosanto ma non è quello che fa il ddl approvato oggi dal Senato. Questo provvedimento ha un solo scopo: intimidire il personale del comparto difesa-sicurezza e impedirgli di lavorare. È un’infamia che si preveda di punire un agente con una pena fino a 12 anni di galera per “minacce gravi” nella stessa Nazione in cui chi commette una rapina o una violenza sessuale rischia meno o addirittura di non andare mai in carcere. Fratelli d’Italia è al fianco dei nostri uomini e delle nostre donne in divisa che garantiscono la sicurezza e si batterà alla Camera per cancellare questa vergogna voluta dal Pd».
È quanto dichiara il presidente di Fratelli d’Italia, Giorgia Meloni.
