Bankitalia, FdI: Governo sovranista solo a parole

“E’ paradossale che rispetto alla proposta di legge Meloni sulla nazionalizzazione di Bankitalia la Camera dei deputati abbia ritenuto opportuno richiedere un parere alla BCE”.
Lo dichiarano in una nota congiunta i deputati di Fratelli d’Italia Marco Osnato e Francesco Acquaroli, componenti della commissione Finanze della Camera.
“Inoltre – aggiungono i deputati di FDI – dal parere della BCE non si evince l’impossibilità della nazionalizzazione e della proprietà delle riserve. A fronte di questo quadro, gli emendamenti della maggioranza non si pongono l’obiettivo di superare le criticità evidenziate ma esclusivamente di affossare la proposta. La sovranità tanto enunciata a parole dal governo grilloleghista è di fatto naufragata nei fatti alla prima occasione utile”.
