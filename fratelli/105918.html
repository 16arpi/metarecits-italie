FdI, Del Mastro: Censura facebook, Italia faccia riflessione seria

«Le nostre opinioni non sono mai piaciute alle lobby e noi non possiamo che esserne orgogliosi. La riflessione vera che deve fare con urgenza l’Italia è quale sia il livello sotto al quale siamo disposti a scendere ancora nella subalternità al business, in una cessione di sovranità che ci porta a calpestare persino la normalissima diffusione di una iniziativa politica». E’ quanto afferma il responsabile Cultura di Fratelli d’Italia Andrea Delmastro, commentando l’oscuramento del video postato da Giorgia Meloni su Facebook.

«Siamo di fronte ad un vero e proprio caso di censura – aggiunge Delmastro – una cosa che non si può accettare per alcun organo, di diffusione o informazione, a mezzo stampa o social network che sia. Si tratta di un tema molto delicato, alla vigilia di una campagna elettorale importante come quella che sta per svolgersi in Italia. Neanche vogliamo pensare all’ipotesi che su questo caso di oscuramento ci sia una pregiudiziale politica – conclude Delmastro – in ogni caso le istituzioni hanno il dovere di tutelare la libertà di manifestare qualsiasi opinione sul territorio italiano».
