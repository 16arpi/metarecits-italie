Macerata, Mennuni: Da avvocato difensore dichiarazioni becere, si scusi con Giorgia Meloni. Si assicuri colpevole alla giustizia

“Apprendiamo con stupore le dichiarazioni dell’avvocato difensore di uno degli indagati per l’orribile morte della giovane Pamela. L’avvocato , infatti, come riportano le dichiarazioni di oggi pubblicate sul quotidiano Il Tempo ha detto che nella ‘casa dell’orrore’, sarebbero state rinvenute ‘le impronte di Giorgia Meloni’. Nel manifestare la mia vicinanza per l’offesa ricevuta al presidente di Fratelli d’Italia riteniamo che da parte del legale siano state espresse parole d’odio per le quali dovrebbe solo che vergognarsi, sia come uomo che come avvocato. Dichiarazioni gravi e becere, ora si scusi pubblicamente con Giorgia Meloni. Come tutti gli italiani ci auguriamo che ogni energia  venga invece  indirizzata per assicurare rapidamente alla giustizia il colpevole di uno dei delitti più efferati che si ricordi, affinché possa marcire in galera come merita”.
E’ quanto dichiara Lavinia Mennuni, candidata per Fratelli d’Italia al Senato della Repubblica.
