Meloni, La Russa e Berlato: strutture e militanti &#8220;La Destra&#8221; Nord Est in FdI-AN

“L’ingresso di tanti dirigenti, militanti e simpatizzanti storici in Fratelli d’Italia- Alleanza Nazionale non può che essere un motivo di orgoglio, se vale il detto ‘Dimmi con chi vai e ti dirò chi sei’.   Noi vogliamo restituire una casa a tutte quelle persone che hanno fatto la storia della destra, coniugando la tradizione di An all’innovazione di FdI per ricomporre una storia che oggi sembra dispersa e polverizzata, e queste adesioni significano che stiamo facendo bene il nostro lavoro”.

 
Lo ha dichiarato il presidente di FdI-AN, Giorgia Meloni, questa mattina a Vicenza, in una conferenza stampa congiunta con Ignazio La Russa e con il deputato europeo Sergio Berlato, attraverso la quale hanno annunciato l’ingresso in FdI-AN del gruppo dirigente e dei militanti della componente del Nord Est del partito de “La Destra”, alla presenza del senatore Alberto Filippi e della coordinatrice del nordest Titti Monteleone.
 

Per La Russa: “L’entrata ufficiale di questa cospicua rappresentanza di altre aree del centrodestra non può che essere vista da noi con grande piacere perché
 
 è un altro passo significativo in direzione della riunificazione di tutta la destra italiana in un unico contenitore politico”. Per Berlato: “Il nostro progetto politico mirante a riunire tutta la destra italiana in un unico partito rappresenterà un punto di riferimento credibile per tutti coloro che si riconoscono nei valori e negli ideali che contraddistinguono la destra italiana”. 
 

Vicenza, 14 maggio 2014
 


