Ita-Lufthansa: accordo congiunto tutela occupazione con difesa interesse nazionale


“Dopo decenni di continui passi falsi l’accordo Ita Airways e Lufthansa coniuga finalmente la tutela industriale e occupazionale della compagnia italiana con la difesa dell’interesse nazionale, garantita dalla presenza dello Stato italiano. Grazie a questo accordo Fiumicino si affermerà come hub del Mediterraneo e anche i due aeroporti di Milano – Malpensa e Linate – avranno grande potenzialità di crescita. A differenza di quanto fatto dal Governo precedente che voleva liberarsi della nostra compagnia di bandiera, il governo Meloni ha salvaguardato ITA scegliendo il migliore partner possibile. Questo comporterà un rilancio delle strategie economiche, industriali e strategiche della compagnia che di riflesso porteranno benefici all’Italia”.

Lo dichiara il deputato Fabio Raimondo, capogruppo di Fratelli d’Italia nella Commissione Trasporti della Camera.


