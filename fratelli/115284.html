Gozi. Fazzolari: Da Renzi analfabetismo comunitario (video)

“Matteo Renzi pubblica una imbarazzante difesa di Sandro Gozi e della sua inqualificabile decisione di mettersi al soldo di Macron e attacca a testa bassa Giorgia Meloni, ‘colpevole’ di aver denunciato il tradimento dell’ex sottosegretario italiano. Renzi giustifica Gozi dicendo che ‘crede nell’Europa’ ma dimostra così di essere un ‘analfabeta comunitario’ e di non conoscere il funzionamento delle Istituzioni europee. La tutela dell’interesse generale nella UE compete ai Commissari europei. Ma non è il caso di Gozi, che era invece membro del Governo italiano e quindi incaricato di difendere gli interessi italiani, anche in contrapposizione a quelli degli altri Stati membri, questo non secondo una visione ‘sovranista’, ma secondo il funzionamento stesso della UE che ha come istituzione principale il Consiglio che rappresenta gli Stati (e i loro specifici interessi). Un gesto veramente europeista sarebbe stata la decisione di Macron di nominare Gozi Commissario europeo in quota alla Francia, allora sì sarebbe stato giusto da parte di Renzi elogiare chi ha una visione ‘europeista’. Ma Macron non ci ha pensato nemmeno, da buon francese è nazionalista, non come Renzi e il Pd italiano che sono nemici della propria Patria. Renzi e Gozi per i francesi sono solo utile traditori da assoldare a buon mercato”. 
Lo dichiara il senatore di Fratelli d’Italia, Giovanbattista Fazzolari, componente Commissione Politiche europee

