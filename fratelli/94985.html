Consultazioni, Rampelli: governo di rottura oppure opposizione

  “Se il Governo che si cercherà di mettere in piedi sarà di rottura con quelli della Prima e della Seconda Repubblica, se saprà interpretare la domanda di salto generazionale che viene dagli italiani, se rappresenterà il primo mattone per costruire l’Italia del futuro e non l’ultimo delle macerie da cui siamo sotterrati, se metterà in fila le nuove energie che si annidano in tutti i partiti, le idee migliori, le facce pulite che esistono e non si sono arrese al malcostume, lo valuteremo con attenzione e senza pregiudizi. Se viceversa dovesse essere l’ennesimo accordo al ribasso che utilizzi le larghe intese con l’illusione di “far passare la nottata”, il solito pastrocchio all’italiana, il maxi-inciucio, noi andremo fieramente all’opposizione e lo combatteremo con tutte le nostre forze. Con questa linea Fratelli d’Italia segna l’inizio della Terza Repubblica”.
 


È quanto dichiara Fabio Rampelli, cofondatore e deputato di Fratelli d’Italia.
Roma, 23 aprile 2013
 


