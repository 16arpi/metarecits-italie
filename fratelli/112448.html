Venezuela, Delmastro: Imbarazzante e complice silenzio Lega su parole M5s. Per grillini paese e stampa sono liberi

“In commissione Esteri a fronte di una risoluzione di Fratelli d’Italia sulla drammatica situazione venezuelana anche della nostra comunità nazionale, nel silenzio dei leghisti, il M5S ha precisato che non ci dobbiamo “intromettere” nelle libere elezioni venezuelane. I 5Stelle hanno aggiunto che il Venezuela è un Paese avanzato e libero e che la stampa è libera. Che davvero le scie chimiche esistano e obnubilino le menti dei pentastellati? Che davvero i microchip sotto pelle esistano e siano stati applicati ai commissari del M5S in commissione Esteri? Non esistono altre spiegazioni. Per l’imbarazzante e complice silenzio della Lega invece non bastano nemmeno queste spiegazioni”.
Lo dichiara Andrea Delmastro, deputato di Fratelli d’Italia e capogruppo FDI in commissione Esteri alla Camera.
