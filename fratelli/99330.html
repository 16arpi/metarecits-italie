Armeni, Giorgia Meloni incontra ambasciatore armeno in Italia 

PRESIDENTE FDI: «GRAN MUFTI TURCO NON HA TITOLO PER PARLARE VALORI CRISTIANESIMO». «Il Gran Mufti turco, principale autorità religiosa musulmana della Turchia, ha criticato duramente Papa Francesco per la sua condanna al genocidio armeno e ha dichiarato: “Dal Papa parole immorali lontane dai valori del cristianesimo”. Caro Gran Mufti, con tutto il rispetto, non credo che tu abbia titolo a parlare dei valori del cristianesimo, immorale è piuttosto per la cultura europea e cristiana uccidere degli innocenti per la fede che professano e questo, prima di tutto, dovrebbe condannare una alta figura religiosa».
È quanto scrive su Facebook il presidente di Fratelli d’Italia, Giorgia Meloni, che oggi ha ricevuto a Montecitorio l’Ambasciatore della Repubblica d’Armenia in Italia, Sargis Ghazaryan.
