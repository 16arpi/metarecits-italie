Coronavirus, Butti: Da Fico disarmante risposta su rispetto disposizioni

Presidente Camera irresponsabile sotto aspetto etico e comportamentale .
“E’ disarmante la risposta data dal Presidente Roberto Fico alla mia richiesta di far rispettare le disposizioni emanate dal Collegio dei questori della Camera (cioè dall’Amministrazione da Fico stesso presieduta) in materia di prevenzione rispetto alla diffusione del coronavirus. La nota diffusa nelle scorse ore parlava di “decorrenza delle disposizioni a far data dal 25 febbraio”…oggi è il 26. E parliamo di amuchina disinfettante o misuratori di temperature, non di strumenti avveniristici.
La Camera discute leggi e decide come debbano comportarsi i cittadini italiani e poi non fa rispettare le disposizioni da essa stessa emanate? Questa leggerezza del Presidente della Camera è irresponsabile soprattutto sotto l’aspetto etico e comportamentale”.
Lo dichiara Alessio Butti, deputato di Fratelli d’Italia.
