Libia, Meloni: Dopo ritrovamento missili francesi FdI chiede a Governo di convocare ambasciatore Parigi

“Il ritrovamento in Libia di alcuni missili francesi a disposizione di Haftar e la successiva ammissione da parte del Ministero della Difesa parigino che queste armi appartengono alla Francia sono due notizie gravissime. Siamo davanti all’ennesima prova dell’irresponsabile e spregiudicata politica che Parigi sta portando avanti da anni in Libia e che l’offensiva militare del generale Haftar ha avuto il via libera e il sostegno di Macron. Fratelli d’Italia chiede al Governo italiano di far sentire forte la sua voce: convochi immediatamente l’ambasciatore francese in Italia e chieda spiegazioni di quello che sta succedendo”.
Lo dichiara il presidente di Fratelli d’Italia, Giorgia Meloni.
