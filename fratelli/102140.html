Marchini, Marsilio: Ha fatto sport per tutta la vita&#8230; polo, equitazione, golf, formula uno&#8230;

“Alfio Marchini è un bravo ragazzo. Faccia pulita, modi garbati, un tipico esempio dell’alta borghesia romana, griffata e dalle mani sempre curate dall’estetista. Oggi ci ricorda che ha fatto sempre tanti sport. Ma non li cita. Glielo ricordiamo noi: ha fatto Polo, Golf, Vela, e grazie alla Ferrari avrà calcato anche qualche circuito di Formula Uno. Per darsi un’aria nazional popolare va in giro con la Panda, tra poco lo vedremo in bici. Rammentiamo però al camaleontico Marxini  che per governare Roma non servono queste expertise. Servono ‘fegato’, autonomia dai poteri forti, assenza di conflitti d’interesse (a proposito cosa farebbe dell’Acea, ancora non ci è dato saperlo, come non ci è dato sapere ancora delle sue partecipazioni societarie). A una bella faccia vorremmo corrispondesse un curriculum specchiato e una visione di città per i romani. E noi abbiamo motivo di diffidare sia dell’una che dell’altro”. È quanto dichiara il portavoce regionale del Lazio di Fratelli d’Italia-Alleanza nazionale Marco Marsilio.
