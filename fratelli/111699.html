Ambiente. Ruspandini: Attacco criminale alle porte di Roma. Media non dimentichino apocalisse valle del Sacco

“Più attenzione in particolare dai media. E’ in atto l’ennesimo attacco criminale nei confronti del territorio della valle del Sacco e sopratutto della città di Ceccano che è attraversata dal fiume. Un’apocalisse dimenticata dai media e dalla opinione pubblica che sta producendo danni devastanti. Non soltanto il depauperamento di un territorio meraviglioso, sventrato dalla crisi della deindustrualizzazione, ma un’incidenza tumorale tra le più alte d’Europa che qualcuno continua a nascondere. Un sistema di connivenze incrostato che impedisce, presumibilmente, di risalire ai colpevoli. Intanto le comunità dei paesi della valle del Sacco nello sconcerto più totale sono pronti a clamorose iniziative”. Lo dichiara il senatore di Fratelli d’Italia, Massimo Ruspandini.
