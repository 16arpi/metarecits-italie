Dl sicurezza, Lollobrigida: Bene rinvio discussione come chiesto da FdI, priorità italiani sono altre

“Come richiesto da Fratelli d’Italia nella scorsa riunione dei presidenti di gruppo, è stato posticipato l’esame in Aula del nuovo decreto immigrazione, anticipando quello ben più urgente del decreto emergenza. Da subito avevamo denunciato l’assurdità di un calendario d’Aula che avrebbe soltanto incendiato il clima politico ignorando i veri problemi di questa Nazione, che sono sicurezza sanitaria ed economica di famiglie e imprese. Le priorità dell’Italia e degli italiani sono ben altre. Quindi bene il rinvio della discussione sul decreto immigrazione, meglio ancora sarebbe abolirla del tutto”. 
Lo dichiara il capogruppo di Fratelli d’Italia alla Camera, Francesco Lollobrigida.
