L. Bilancio. Ciriani: Emendamenti Senato delineano altra versione di Nazione. A Bologna rilanciare altra manovra possibile

“Il primo dicembre presenteremo a Bologna la nostra idea di manovra attraverso gli emendamenti che abbiamo presentato in Senato alla legge di Bilancio, e che delineano un’altra manovra che, secondo noi, è possibile ma soprattutto sostenibile. E’ necessario superare il reddito di cittadinanza che, come confermano le cronache quotidiane, non è servito a aumentare l’occupazione e nemmeno ad aiutare chi davvero ne ha bisogno. Invece, Fratelli d’Italia punta a recuperare queste risorse sperperate per investirle nel sostegno alla famiglia, alle imprese e ai professionisti. Vogliamo che l’Italia ritorni a scommettere su infrastrutture moderne, che colleghino l’Italia da Aosta a Palermo e puntiamo a ridurre le tasse a cittadini e aziende. Questa è la nostra visione di Nazione, che abbiamo delineato nei 523 emendamenti depositati in Senato e che rilanceremo con forza dal palco dell’EuropAuditorium di Bologna”.
Lo dichiara il capogruppo di Fratelli d’Italia al Senato, Luca Ciriani.
