Ruby Ter, Foti: processi si svolgono in Aula non in tv

“Sinistra si vergogni, ha giocato di sponda con campagna persecutoria”
“A nome mio e del gruppo di Fratelli d’Italia alla Camera dei deputati, rivolgo un sincero abbraccio al presidente Silvio Berlusconi per la 135ma assoluzione su 136 processi celebrati. La sinistra che ha giocato di sponda con questa campagna persecutoria ha ottenuto l’unico risultato di delegittimare l’allora governo nazionale che aveva avuto il consenso popolare e l’incarico di andare a trattare con i vertici internazionali: alla luce dei fatti dovrebbe solo vergognarsi degli atteggiamenti assunti. Questa vicenda giudiziaria conferma, qualora ce ne fosse stato bisogno, che l’unico luogo deputato allo svolgimento dei processi sono le Aule giudiziarie e non i dibattiti televisivi o le chiacchiere da bar”.
Lo dichiara il capogruppo di Fratelli d’Italia alla Camera dei deputati, Tommaso Foti.
