Prescrizione, FdI: Maggioranza si esprima subito su ammissibilità emendamento. No a trucchetti indecenti

“Fratelli d’Italia in commissioni Affari costituzionali e in commissione Giustizia riunite per discutere il DDL anti corruzione ha chiesto che la maggioranza si esprima subito sull’ammissibilità dell’emendamento sulla prescrizione prima ritirato e poi ripresentato di fatto identico”. 
Lo dichiarano i deputati di Fratelli d’Italia Giovanni Donzelli e Ylenja Lucaselli.
“Altrimenti – aggiungono i deputati di FDI – è necessario prendere atto che non ci saranno i tempi necessari per portare il provvedimento in Aula la prossima settimana. Se M5S e Lega non stanno trovando un accordo crediamo sia più dignitoso rimandare il DDL a data da destinarsi piuttosto che andare avanti con trucchetti indecenti come quello di ritirare l’emendamento e ripresentarlo cambiando solo il titolo”.
