Sicurezza, Cirielli: Salvini dica se appoggia  la nostra proposta su aumento pene per violenze a forze dell’ordine

“Piena solidarietà ai due agenti di polizia accerchiati e picchiati da un gruppo di immigrati nella barraccopoli di Mezzanone nei pressi di Foggia”: lo dichiara il Questore della Camera dei Deputati, Edmondo Cirielli.
“Alla luce dell’ennesimo episodio di violenza ai danni delle forze dell’ordine è opportuno conoscere la posizione del ministro dell’Interno Matteo Salvini. Chiediamo di sapere se intende sostenere oppure no la proposta di Fdi per l’introduzione dell’aumento delle pene per le violenze a pubblico ufficiale” – spiega Cirielli
“E poi dal ministro vorremmo sapere quando espellerà con i fatti, e non con le chiacchiere, gli immigrati che commettono reati. A cominciare dagli autori delle violenze di Foggia” –  conclude il Questore Cirielli
