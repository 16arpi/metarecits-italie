Roma, Scurria: Inaccettabile degrado piazza di Spagna

“Gli ultimi dati sul turismo internazionale ci raccontano che gli stranieri tendono a non soggiornare più di due giorni a Roma. Per questo dobbiamo ringraziare la cattiva amministrazione del sindaco Marino, che continua a portare in scena il degrado urbano, attraverso le immagini desolanti dei venditori ambulanti di Piazza di Spagna.
  
Oltre a non rispettare i cittadini romani, Ignazio Marino non considera il danno di immagine che subisce l’Italia e lascia passare l’idea di una Nazione nella quale l’illegalità è diffusa e tollerata. Come se non bastasse il sindaco vuole aumentare la tassa di soggiorno per rendere la nostra Capitale ancora meno competitiva nel mercato turistico internazionale”.  
E’ quanto dichiara l’eurodeputato di Fratelli d’Italia – Alleanza Nazionale, Marco Scurria
Roma, 8 aprile 2014
