Corsaro: titoli Stato per ripagare Imu a italiani

Vediamo ora se Monti coglierà l’occasione, sul filo di lana, di combinarne una giusta. Gli chiediamo di attuare subito il provvedimento proposto da Fratelli d’Italia e da Ignazio La Russa in particolare: lo Stato provveda a rilasciare titoli a favore degli Italiani che hanno pagato l’IMU sulla prima casa, ad integrale copertura dell’imposta versata, riconoscendo solo il tasso di interesse legale. Lo dichiara Massimo Corsaro, esponente e candidato  per Fratelli d’Italia. “In questo modo – continua Corsaro – l’odioso balzello imposto a chi ha fatto sacrifici per comprare la casa in cui vive con la propria famiglia, si trasformerebbe in una sorta di prestito forzoso che lo Stato si impegna a rimborsare tra dieci anni”. “La copertura per la restituzione del capitale e per il riconoscimento del minimo saggio di interesse – conclude l’esponente di Fratelli d’Italia – si può facilmente ottenere utilizzando gli interessi che il Monte dei Paschi si è impegnato a pagare a fronte dei bond che gli vengono prestati per coprire i buchi generati dall’allegra gestione finanziaria dell’Istituto vicino al Pd”
 
