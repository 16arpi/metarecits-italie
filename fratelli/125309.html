Sindacalista investito, Meloni: inaccettabile che nel 2021 si possa ancora perdere la vita sul posto di lavoro

Cordoglio e vicinanza di Fratelli d’Italia alla famiglia e ai colleghi di Adil Belakhdim, il sindacalista investito stamane da un camion e rimasto ucciso durante una manifestazione di lavoratori della logistica davanti ai cancelli della Lidl di Biandrate, nel Novarese. È inaccettabile che nel 2021 si possa ancora perdere la vita sul posto di lavoro o mentre ci si batte per difendere i propri diritti. È una tragedia che ci lascia senza parole e sulla quale ci auguriamo sia fatta chiarezza il prima possibile.
Lo dichiara il presidente di Fratelli d’Italia Giorgia Meloni.
