Fvg, Rizzetto: Allibito da maggioranza che boccia mio odg per più fondi a regione

“Durante i lavori per la manovra finanziaria 2019 ho presentato in Aula un ordine del giorno che impegnava il Governo a far beneficiare degli stessi fondi destinati alle regioni confinanti con altre a statuto speciale anche le regioni, come Il Friuli Venezia Giulia che, confinando con Stati esteri laddove la pressione fiscale è notevolmente ridotta, soffrono per la perdita o la migrazioni di centinaia di piccole e medie imprese ogni anno. Sono piuttosto allibito: si danno fondi alle regioni nostre confinanti perché si pensa che siano debilitate di fronte alla specialità di altre e non al Friuli Venezia Giulia ove la tassazione sui redditi, per fare un esempio, è almeno tre volte quella slovena. Per non parlare del sistema fiscale austriaco. Non ci siamo resi conto che la vera concorrenza è ormai entro le mura europee, non piú in India od in Brasile. Basta infatti fare pochi metri oltre confine per trovare un sistema fiscale e di welfare piú concorrenziale ed equo. Il problema non è l’Europa ma come è stata costruita questa Europa. Deluso dal Governo ed anche dai colleghi della mia regione: la sola ad essersi alzata in Aula per sottoscrivere la proposta è stata l’On. Sandra Savino che ringrazio”.
Lo dichiara Walter Rizzetto, deputato di Fratelli d’Italia.
