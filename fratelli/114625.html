Migranti. Ciriani a Marcucci: Da inorridire è politica Pd che ha trasformato Italia in campo profughi

“Marcucci eviti inutili strumentalizzazioni. Piuttosto dovrebbe inorridire per la politica che il Pd in questi anni ha portato avanti in tema di immigrazione, trasformando l’Italia in un immenso campo profughi di cui hanno beneficiato i trafficanti di essere umani travestiti da Ong. Quanto sta accadendo è un’indecente sceneggiata con una nave, la Sea Watch 3, che ha deliberatamente violato la nostra sovranità, e contro la volontà del governo italiano sta puntando verso Lampedusa. Una nave olandese, che l’Olanda non riconosce, di un’Ong tedesca di cui la Germania se ne disinteressa. Ha ragione Giorgia Meloni, dopo aver fatto sbarcare tutti questa nave ‘pirata’ va affondata affinchè non possa continuare nel suo traffico di esseri umani. E soprattutto va attuato il blocco navale davanti alle coste della Libia, l’unico strumento capace di impedire il ripetersi di nuovi sbarchi”. Lo dichiara il presidente dei senatori di Fratelli d’Italia, Luca Ciriani.
