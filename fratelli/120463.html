Ustica, Meloni: FdI chiede desecretazione atti e documenti su Ustica e stragi italiane

«️Il 27 giugno ricorre il 40° anniversario della strage di Ustica ed è arrivato il momento di fare luce una volta per tutte su questa e su altre pagine controverse della nostra storia. Lo dobbiamo alle vittime e alle loro famiglie. Le ultime rilevazioni su importanti documenti che si riferiscono a Ustica ci dicono che la verità storica e giudiziaria su quei fatti potrebbe essere radicalmente diversa da quella che finora l’Italia ha conosciuto. Ancora una volta Fratelli d’Italia torna a chiedere al Governo, e segnatamente al presidente del Consiglio Conte, la desecretazione di tutti gli atti e dei documenti che riguardano Ustica e le altre stragi italiane. L’Esecutivo abbia il coraggio di questa scelta di verità e giustizia». 
Lo dichiara il presidente di Fratelli d’Italia, Giorgia Meloni.
