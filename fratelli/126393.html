Green Pass, Bellucci: bene approvazione mio Odg per screening tamponi salivari a scuola

“L’approvazione del mio ordine del giorno al decreto ‘Green Pass 2’ è una vittoria importantissima per garantire il ritorno a scuola in sicurezza e allontanare lo spettro della Dad. Ho impegnato il Governo a introdurre un piano nazionale di screening della popolazione scolastica, garantendo periodici test salivari antigenici a personale scolastico e studenti. Una proposta di buonsenso e supportata dai dati dell’Ospedale Pediatrico Bambin Gesù che dimostrano che l’utilizzo periodico dei test salivari si è rivelata una strategia vincente e da incoraggiare. Adesso tocca al Governo mantenere la parola data in Parlamento, io e tutta Fratelli d’Italia faremo in modo che quanto promesso oggi non finisca nel dimenticatoio di qualche segreteria ministeriale.”

Lo dichiara Maria Teresa Bellucci, deputato e capogruppo Fratelli d’Italia in Commissione affari sociali e in Bicamerale Infanzia e Adolescenza.

