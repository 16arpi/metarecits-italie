Governo, Benedettelli: Renzi cita Lorenzo, dia seguito a parole

 (ANSA) ”Il neo premier, nel suo discorso in Senato, ha citato nuovamente Lorenzo Guarnieri, ucciso nel 2010 in uno scontro stradale. Lo ha fatto parlando di giustizia penale, ricordando il dolore delle famiglie delle vittime. Spero che le sue non rimangano solo belle parole. Chiedo al premier di dare seguito immediato ad altre parole perse al vento, quelle che pronuncio l’ex Ministro della Giustizia Annamaria Cancellieri l’1 gennaio di quest’anno”: cosi’ Barbara Benedettelli, Responsabile Nazionale Dipartimento Tutela Vittime della violenza Fratelli d’Italia.
  
 ”Ogni giorno muoiono sulle nostre strade 11 persone. Undici famiglie vengono condannate all’ergastolo del dolore e all’abbandono da parte di un sistema sociale e giudiziario che preferisce avere maggiore riguardo per i rei. Spero che nella visione di cui parla Renzi – con clude – ci sia anche quella di una giustizia con la G maiuscola, in grado di guardare tutti gli attori del reato e di mettere su un gradino piu’ alto le vittime e il bene sine qua non vita”.(ANSA). 24-FEB-14 15:32
