Centrodestra, FdI: Meloni porterà a tavolo con Berlusconi e Salvini la voce dei patrioti. Priorità: piano per la natalità, difesa made in Italy e impegno formale contro inciuci

“Si terrà domani, finalmente, il primo vertice della coalizione di centrodestra in vista delle prossime elezioni politiche. Fratelli d’Italia, che ha molto lavorato per questo obiettivo, poterà al tavolo la voce dei patrioti per realizzare un programma che dica “prima gli italiani.”
Le nostre priorità sono: il più imponente piano di sostegno alla natalità che sia mai esistito in Italia, la difesa feroce del Made in Italy e delle aziende italiane e idee chiare contro l’immigrazione e il processo di islamizzazione dell’Europa in corso. Queste le questioni che porremo, insieme a un impegno formale di tutti i candidati contro qualunque ipotesi di inciucio”.
È quanto comunica Fratelli d’Italia, in vista del vertice di domani tra Giorgia Meloni, Silvio Berlusconi e Matteo Salvini.
