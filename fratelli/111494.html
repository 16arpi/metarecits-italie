Manovra. Urso: Legge bilancio conferma sovranismo e populismo incompatibili

Venerdì prima lezione corso Fondazione FareFuturo
“L’interesse nazionale nell’era post-global”: è il tema della prima lezione del Corso di formazione organizzato dalla Fondazione Farefuturo, presieduta da Adolfo Urso, senatore di Fratelli d’Italia, rivolto alla nuova classe dirigente “sovranista”. Relatori: Francesco Lollobrigida, presidente dei deputati di Fratelli d’Italia, Giulio Terzi, ambasciatore e già ministro degli Esteri, Paolo Quercia, direttore del Cenass. Il corso ha come titolo “Sovranismo vs Populismo” e intende definire le nuove coordinate della politica, differenziando sovranismo da populismo, a cominciare dalla prima questione che uno Stato e un popolo devono definire, appunto il nuovo interesse nazionale nella nuova epoca. La lezione si terrà venerdì 16 alle ore 16, presso la Sala convegni della Fondazione di Alleanza Nazionale, in via della Scrofa 39. Partecipano cento studenti. Il corso si articola su sei lezioni e due seminari di studio e si concluderà il 14 dicembre con un confronto tra Giorgia Meloni e Giancarlo Giorgetti. “È assolutamente necessario – sostiene Urso -comprendere quali siano le differenze tra sovranismo e populismo, tra chi guarda al futuro e chi solo al presente, tra chi pensa allo sviluppo e chi soprattutto alla assistenza, elementi che stanno già, e non a caso, dilaniando l’attuale compagine di governo. Sovranismo e populismo sono spesso incompatibili e lo dimostrano anche nella attuale manovra di Bilancio”.
