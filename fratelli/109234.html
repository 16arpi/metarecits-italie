Festa dei patrioti, Silvestroni: Tutto pronto per l&#8217;appuntamento annuale della provincia di Roma

“Si rinnova anche quest’anno il consueto appuntamento con la Festa dei Patrioti presso il Castello Savelli di Palombara Sabina. Sarà l’occasione per celebrare degnamente un anno politico significativo che ci ha visti protagonisti di tante sfide e di alcuni importanti successi. Alla festa parteciperanno deputati, consiglieri regionali e amministratori locali con l’obiettivo comune di far conoscere le tante proposte di Fratelli d’Italia e condividere con tutti i partecipanti quel sentimento di amor patrio che ci guida nell’agire politico quotidiano. Ad accompagnare questo momento di confronto si aggiungeranno, nella meravigliosa cornice del Castello Savelli, musica, spettacoli tradizionali e prodotti tipici. L’appuntamento con la Festa dei Patrioti è per il prossimo 23 giugno a partire dalle ore 19,00” lo ha dichiarato in una nota il deputato e segretario provinciale della Federazione romana di Fratelli d’Italia Marco SILVESTRONI.
SCARICA LOCANDINA
