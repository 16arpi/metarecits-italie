Sisma, Prisco: Mangialardi scarica su opposizione le responsabilità del PD e dei suoi alleati. Il Governo corregga il provvedimento

“Siamo rammaricati del fatto che il pacchetto di misure per il sisma non sia passato e che nel decreto Rilancio non ci sia un euro destinato alla ricostruzione post-sisma. È inutile che Mangialardi mischi le carte dietro a una generica responsabilità della commissione Bilancio quando ad aver bocciato le proposte è il Governo giallorosso, il  PD e gli stessi partiti che lo appoggiano nella corsa alla Presidenza. Con questo tentativo maldestro di addossare responsabilità ad altri, sta cercando di ingannare i cittadini. L’unico e vero tema è che bisogna dare risposte a questi territori perché la ricostruzione è ancora ferma e quindi chiediamo al Governo e alla maggioranza di correggere il provvedimento al Senato o di inserire le misure nel primo documento utile, il decreto semplificazioni”.
È quanto dichiara il deputato di Fratelli d’Italia, Emanuele Prisco, commissario di Fdi per le Marche.
