Comunali, botta e risposta Meloni-Fassina su twitter: Io sto pensando a Roma, non riesumare anni 70

 
Botta e risposta su Twitter con il presidente di Fratelli d’Italia e candidato sindaco di Roma, Giorgia Meloni, che risponde a Stefano Fassina. L’esponente di Sinistra Italiana aveva chiesto in un tweet: «Presidio antifascista #casapoundnotwelcome a Piazza Esquilino, dove siete?», citando anche la Meloni.
Subito la replica di Giorgia Meloni che risponde: «Stefano Fassina, io penso ai problemi di Roma, non a riesumare gli anni 70. Chi scatena odio si assuma le responsabilità delle conseguenze».
