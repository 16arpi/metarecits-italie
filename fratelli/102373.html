Comunali, Meloni: Da Renzi uso vergognoso soldi italiani in campagna elettorale

«Penso sia vergognoso il modo in cui Renzi abbia utilizzato i soldi degli italiani in questa campagna elettorale. Abbiamo passato tutta la campagna elettorale con Renzi e gli esponenti del suo Governo che mettevano i soldi sulle questioni che gli interessavano per prendere qualche voto in più. Questo vuol dire che i soldi li avevano anche prima ma non li avevano spesi, perché aspettavano la campagna elettorale per provare ad aiutare i loro candidati. Questo significa che non hanno il minimo di senso delle Istituzioni e che non sono uomini di Stato ma uomini di partito, peraltro di un partito che non sta nemmeno tanto messo bene. A Roma il Pd ha preso quanto Fratelli d’Italia e la mia lista civica insieme. Considerando che Roma era una loro ‘roccaforte’ le cose non vanno bene. Ma tanto per cambiare, anche in vista del referendum costituzionale, questo la dice lunga sul senso delle Istituzioni di Renzi».
Lo ha detto il presidente di Fratelli d’Italia, Giorgia Meloni, nel corso di una diretta Facebook.
