Carabiniere ucciso, FdI depone corona fiori tricolore in ricordo di Cerciello Rega

Una corona di fiori tricolore: è quello che il presidente di Gioventù Nazionale, Fabio Roscani, movimento giovanile di Fratelli d’Italia, ha portato oggi pomeriggio a nome di FdI e del presidente Giorgia Meloni in via Pietro Cossa a Prati nel luogo nel quale, secondo la ricostruzione dell’accusa, il vicebrigadiere Mario Cerciello Rega è stato accoltellato. Secondo quanto riportato dalla stampa, infatti, i fiori e la foto del militare che erano presenti sul posto sono andati distrutti nei giorni scorsi.
  
«Un gesto doveroso – spiega Roscani – per rendere omaggio alla memoria del vicebrigadiere Cerciello Rega, un servitore della Patria vittima di un brutale crimine per il quale continuiamo a chiedere che sia fatta giustizia».










