Immigrazione, Meloni lancia campagna #noglobalcompact e si appella a Salvini e Governo: Italia ritiri adesione

“Mi appello a tutto il Parlamento italiano, al governo, a Matteo Salvini: non sottoscrivete il Global compact, una fregatura mondiale.
Il documento delle Nazioni Unite stabilisce che l’immigrazione, di qualunque tipo sia, è un diritto fondamentale dell’essere umano. Le teorie scritte nel Global compact sono la vittoria dei mondialisti, della sinistra, della speculazione e degli usurai che per interesse vogliono la distruzione degli Stati nazionali. Se il Global compact dovesse passare sarebbe una sconfitta per qualunque Nazione che voglia difendere i suoi confini e la sua identità ed è la ragione per la quale nazioni come gli Stati Uniti, l’Austria, l’Australia, l’Ungheria, la Polonia, hanno già detto che non aderiranno. L’Italia invece ha detto che aderirà e Fratelli d’Italia è pronta a fare le barricate contro questa follia: abbiamo depositato una mozione in Parlamento e chiediamo al governo di ritirare l’Italia dall’adesione al Global compact. Vogliamo continuare a difendere i nostri confini, a controllare i flussi migratori, a tutelare la nostra identità”.

Lo dichiara in un video su Facebook il presidente di Fratelli d’Italia, Giorgia Meloni, lanciando sui social la campagna #noglobalcompact.

https://www.facebook.com/giorgiameloni.paginaufficiale/videos/403762876828187/


