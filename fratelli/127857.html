Cristiani perseguitati: domani alla Camera presentazione report &#8220;World Watch List&#8221;

Domani, mercoledì 19 gennaio 2022, alle ore 14:00 presso la sala stampa della Camera dei Deputati, l’Intergruppo parlamentare per la tutela della libertà religiosa dei cristiani nel mondo ospiterà la presentazione del report annuale “World Watch List” (WWList 2022), la lista dei primi 50 paesi dove più si perseguitano i cristiani al mondo, progetto della Ong Porte Aperte/Open Doors dietro al quale lavora nel corso dell’anno un team di ricercatori impegnato a monitorare la situazione dei cristiani in 100 nazioni nel mondo.
La WWList 2022 metterà in rilievo paesi, fonti e trend della persecuzione anti-cristiana nel mondo, dimostrando come il fenomeno si stia globalmente intensificando.
Alla presentazione dell’edizione per il 2022 della World Watch List interverranno:
– Emanuele Boffi, direttore di “Tempi”;
– Cristian Nani, direttore della Fondazione “Open Doors Italia”;
– on. Andrea Delmastro delle Vedove, presidente dell’Intergruppo per la tutela della libertà religiosa dei cristiani nel mondo;
– Mario Pozzi, presidente del MO.D.A.V.I. Onlus;
– un giovane cristiano vittima di persecuzioni in Siria.
 
Per partecipare alla conferenza stampa è necessario accreditarsi inviando una mail all’indirizzo segreteria.delmastro@camera.it entro e non oltre le ore 15:00 della giornata di oggi.
