Cittadinanza, La Russa: Priorità degli italiani sono altre

“Ritengo che la condizione dei bambini figli di stranieri da tempo regolarmente residenti in Italia è sicuramente degna di particolare attenzione. Ritengo anche che il limite del raggiungimento della maggiore età oggi già previsto dalla legge può essere eventualmente oggetto di modifica a favore di chi é nato in Italia, ha continuativamente frequentato le scuole e risponda al fondamentale principio “l’Italia è di chi la ama’. Ciò premesso invito il Presidente della Camera Boldrini a lasciare al Parlamento la decisione di indicare quali argomenti sono più urgenti per il nostro Paese. Fratelli d’Italia ritiene che le priorità degli italiani non siano la legge sulla cittadinanza ne la depenalizzazione del reato di clandestinità. Fdi indica nel lavoro, nelle tasse, nella difesa della sovranità nazionale e nella sicurezza i temi da affrontare e risolvere. Senza indugi, senza comodi rinvii con la scusa di temi solo ideologicamente prioritari”.  
Lo dichiara Ignazio La Russa, presidente di Fratelli d’Italia.  
Roma, 13 luglio 2013
