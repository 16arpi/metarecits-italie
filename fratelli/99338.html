Regionali Puglia, Meloni: Basta polemiche, occupiamoci dei&#8230;

…PROBLEMI DEI PUGLIESI. «Basta polemizzare tra di noi. Per provare a mettere insieme una coalizione ampia e capace di battere la sinistra in Puglia le abbiamo provate tutte, compresa la richiesta di celebrare le primarie per far scegliere agli elettori il candidato Presidente più competitivo e rappresentativo. Purtroppo dobbiamo prendere atto che qualcuno ha deciso di spaccare tutto. Ma adesso è arrivato il momento di fare la campagna elettorale e di occuparsi dei problemi dei pugliesi, che pretendono dal centrodestra risposte concrete e una proposta credibile e davvero alternativa alle politiche fallimentari della sinistra e di Vendola. Quindi, rivolgo un appello affinché cessino le polemiche e a non rispondere in ogni caso alle provocazioni».
È quanto dichiara il presidente di Fratelli d’Italia, Giorgia Meloni.
