Tav, Silvestroni: Aggressioni ai danni delle forze dell&#8217;ordine intollerabili

“Le nuove aggressioni avvenute in Val di Susa ai danni delle nostre Forze dell’ordine, alle quali va tutta la mia solidarietà, non fanno che confermare ancora una volta che ci troviamo di fronte a dei teppistelli che non hanno la minima idea di cosa sia la TAV ma che cercano solo un pretesto per sfogare noia e violenza. Tutto questo è davvero intollerabile e va condannato senza se e senza ma. Condanna però che mi pare tardi ad arrivare anche stavolta da PD e M5S sui quali ha ragione Giorgia Meloni nel sostenere che si sono chiusi in un complice silenzio. È ora di dire basta!” lo dichiara in una nota il deputato e capogruppo di Fratelli d’Italia in Commissione Trasporti, Marco Silvestroni.
 
