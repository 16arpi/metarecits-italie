Cultura, Mollicone: Con Fratelli d&#8217;Italia rilancio del settore cultura, sussidiarietà e deducibilità della spesa culturale individuale priorità del programma di Governo


“Sussidiarietà nella gestione dei beni, strumenti finanziari di incentivo ai consumi di cultura come la deducibilita’ della spesa individuale, maggiore trasparenza nelle nomine dirigenziali a tutti i livelli, valorizzazione delle feste tradizionali come l’arte equestre e la commedia dell’arte. Ecco i punti di Fratelli d’Italia per il rilancio del settore cultura, adottati ufficialmente nel nostro programma”
E’ quanto sintetizza in un editoriale sull’inserto culturale de Il Giornale in edicola oggi Federico Mollicone, Responsabile Nazionale Comunicazione e Responsabile Cultura di Roma per Fratelli d’Italia ora candidato alla Camera. “Al governo lavoreremo con politiche mirate e realizzabili per far rinascere il settore. Fratelli d’Italia è il solo partito della coalizione di centrodestra ad aver presentato un programma legato alla cultura, l’arte e lo spettacolo” ha dichiarato a lato Mollicone.
“Sono temi prioritari. E’ necessario superare l’inconsistente gestione Franceschini. Grazie al rilancio del settore si possono smuovere punti di PIL legati all’industria culturale e turistica” ha concluso Mollicone.
