Mollicone su Marchini: gaffe imperdonabile su rievocazione storica

«Alfio Marchini ancora una volta parla di cose che non conosce. In questo caso fa una gaffe “storica” sulla rievocazione dell’Antica Roma. Da anni, infatti, le associazioni di rievocazione storica organizzano il Natale di Roma che attrae migliaia di rievocatori da tutta Europa, turisti e romani e gestiscono aree archeologiche e museali. In realtà, noi avevamo già sperimentato la gestione sussidiaria delle aree archeologiche accanto al Colosseo, come il Ludus Magnus, assegnandole ai rievocatori con la supervisione dell’Università di Tor Vergata e delle sovrintendenze. Un caso di successo che riaprì e riqualificò quell’area normalmente chiusa. La nostra, quindi, non è solo una proposta, ma un esempio di successo già realizzato e che rilanciamo come soluzione per valorizzare le nostre aree archeologiche e combattere l’abusivismo dei “gladiatori fake”. Alfio Marchini non solo non conosce il tessuto culturale della città che offende con la sua proposta, ma cerca di copiarci goffamente».
Lo dichiara Federico Mollicone, responsabile nazionale Comunicazione di Fratelli d’Italia.
