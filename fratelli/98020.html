Ebola, Cirielli: Impegno Governo su nostra mozione

E’ stata approvata la mozione di Fratelli d’Italia-Alleanza nazionale, primo firmatario il capogruppo Fabio Rampelli,  che impegna il governo ad adottare tutte le misure sanitarie a contrastare la diffusione del virus Ebola.

“Sono mesi che insistiamo – ha detto il deputato di Fdi-An Edmondo Cirielli – affinché l’operazione Mare Nostrum venisse limitata anche per fermare l’ingresso in Italia di potenziali contagiati. Dopo mesi di crescenti vittime in tutto il mondo, finalmente l’esecutivo si rende conto che e’ necessaria una barriera vera e propria che ne limiti la diffusione. Per questo, abbiamo chiesto e ottenuto che ‎il governo riferisca in Parlamento circa gli esiti del Consiglio degli Affari esteri di lunedì 20 ottobre con riferimento al contrasto della diffusione del virus Ebola”.
“Crediamo – ha aggiunto Cirielli- sia indispensabile elaborare nell’ambito di tale quadro, un sistema di sorveglianza e di allerta precoce, che preveda una valutazione dello stato di salute dei migranti all’ingresso e un suo monitoraggio nei centri di immigrazione.  Importante – ha concluso Cirielli – individuare procedure che favoriscano l’accesso ai servizi sanitari per le popolazioni migranti che consentano la diagnosi precoce di eventuali patologie ed una efficace strategia vaccinale”.
