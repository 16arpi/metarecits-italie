Roma. FdI apre campagna elettorale in Municipio XV

Nel pomeriggio di oggi – si legge in una nota – Fratelli d’ Italia ha aperto la campagna elettorale nel Municipio XV, ex XX, alla presenza di Fabrizio Ghera, candidato nella lista Fdi al consiglio comunale e Giorgio Mori, candidato di Fdi al consiglio municipale. “Molti sono gli interventi che abbiamo effettuato in questo territorio – ha commentato Fabrizio Ghera – come il potenziamento della rete idrica attraverso la realizzazione, ormai in fase di ultimazione, dei lavori di fognatura in via Due Ponti e l’ apertura della Strada di Fondovalle che i residenti attendevano da decenni.  
Siamo intervenuti, laddove necessario, anche a supporto del Municipio, con interventi stradali di messa in sicurezza, in particolare a Grottarossa, e da alcune settimane abbiamo consegnato al Municipio la costruzione del nuovo centro anziani di via Pomponesco, in zona Valle Muricana. Un lavoro che conferma – ha concluso Ghera – la grande attività dell’ Amministrazione capitolina su questo territorio per portare nuovi servizi e infrastrutture a beneficio della collettività”. “Fratelli d’ Italia riparte ancora una volta dal territorio e dalla comunità cittadina – ha dichiarato Giorgia Meloni, capogruppo Fdi alla Camera dei Deputati – con lo spirito di servizio di sempre torniamo a chiedere agli abitanti del Municipio la fiducia, dopo cinque anni in cui molto è stato fatto. I risultati raggiunti sono anche merito dell’ impegno dell’ assessore ai Lavori pubblici Ghera e del candidato municipale uscente Mori. Per Fratelli d’ Italia il contatto diretto con i cittadini e la presenza sul territorio sono l’ essenza della buona politica e saranno le armi che ci consentiranno di conquistare ancora il Municipio XV”. “Continueremo con l’ impegno – conclude il consigliere municipale uscente Giuseppe Calendino che si presenta per Fratelli d’ Italia al municipio XV (ex XX) – che abbiamo profuso in questi cinque anni e che ha portato nelle periferie del nostro municipio risultati insperati.
 
Roma, 9 maggio 2013
