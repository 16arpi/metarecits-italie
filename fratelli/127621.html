Quirinale, Donzelli: oggi Pd vuole Pdr senza tessera. Napolitano e Mattarella però andavano bene

“Noi abbiamo troppo rispetto per le donne per pensare che si debba partire dallo sterile assunto che il nuovo Presidente della Repubblica debba essere donna a prescindere. Fratelli d’Italia è guidato da una donna perché capace e non per una questione di genere. È buffo che il Pd oggi, non essendo propriamente in una condizione di forza, dica che il Presidente non debba essere di parte. Il Presidente della Repubblica una volta eletto deve rappresentare tutti gli italiani a prescindere dalla tessera di partito. Mattarella e Napolitano al Pd andavano bene perché erano della loro parte. Se questa volta i numeri li ha il centrodestra non vedo perché il nuovo inquilino del Quirinale non possa essere una persona con una tessera di centrodestra”.

Così Giovanni Donzelli, deputato di Fratelli d’Italia ospite della trasmissione L’Aria che Tira su La7.
