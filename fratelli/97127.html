Doppio menù a scuola, Meloni: Sparate 5 stelle non sono boutade&#8230;

...ELETTORALI MA AZIONI AMMINISTRATIVE. «Il sindaco del M5S di Pomezia Fucci ha la geniale intuizione di prevedere nelle mense scolastiche menù differenziati per i bambini ricchi e per i bambini poveri.
  
In questo modo i bambini meno fortunati avranno la possibilità di guardare i loro compagni di scuola più fortunati mangiare il dolce quando loro non avranno la possibilità economica per farlo. Credevamo che le sparate di Grillo e del Movimento 5 Stelle fossero solo delle boutade elettorali per attirare l’attenzione mediatica, come i processi online, la vivisezione per i cani degli oppositori politici e la lupara bianca per chi non la pensa come loro, ma le decisioni dell’amministrazione pentastellata di Pomezia ci dimostrano che queste follie rappresentano il pensiero politico e l’azione amministrativa del Movimento 5 Stelle. Fuori dal blog e dai teatri di cabaret governare e migliorare la vita dei cittadini è ben altra cosa». 
È quanto dichiara il presidente di Fratelli d’Italia-Alleanza Nazionale, Giorgia Meloni.
Roma, 21 maggio 2014
 
