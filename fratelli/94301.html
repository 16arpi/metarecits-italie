Iadicicco: Domani tutti alla &#8220;Manif pour tous&#8221;

La ‘Manif pour tous’, manifestazione nata per protestare contro il progetto di legge francese Taubira che intende legalizzare il matrimonio e l’adozione da parte di coppie omosessuali, è una iniziativa volta non solo a sostegno della famiglia naturale fondata sull’unione stabile fra uomo e donna, ma anche a riconciliare l’Europa alla tradizione popolare che trova nella centralità della persona e nella famiglia il suo fondamento.
  
Per questo invito tutti i romani a partecipare alla manifestazione, organizzata da comitati apolitici e aconfessionali, che si terrà domani, dalle ore 15, a Piazza Farnese.
È quanto dichiara, in una nota, Federico Iadicicco, consigliere provinciale di Roma uscente di ‘Fratelli d’Italia – Centrodestra nazionale’.
Roma, 12 gennaio 2013
