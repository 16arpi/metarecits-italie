Covid, Albano: Governo intervenga su cattivi pagatori

“La crisi pandemica continua ad aggravare la situazione di liquidità di famiglie ed operatori economici. Da mesi Fratelli d’Italia denuncia un quadro preoccupante, aggravato dal nuovo regolamento EBA (Autorità bancaria europea), che ha cambiato i termini per essere definiti cattivi pagatori, come segnala lo stesso presidente dell’ABI Antonio Patuelli. In altre parole, se non ci saranno interventi sostanziali e misure a sostegno della liquidità, arretrati anche modesti creeranno enormi problemi a famiglie e imprese. Già un anno fa, in una interrogazione al ministro delle Finanze, Fratelli d’Italia aveva segnalato il grande rischio di diventare cattivi pagatori per il ritardo di importi irrisori. Chiediamo di nuovo al governo di intervenire con urgenza”. 

Lo dichiara Lucia Albano, deputato di Fratelli d’Italia e componente della commissione Finanze.
