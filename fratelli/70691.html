Lombardia, Lucente: perchè maggioranza approva mozione su estensione coprifuoco, ma poi alla Camera vota contro emendamento di Fdi?


“Perché in Regione la maggioranza di centrodestra vota per la riapertura dei ristoranti, ma in Parlamento Fratelli d’Italia non viene seguita sullo stesso tema nemmeno dalle altre forze di centrodestra?”. Lo dichiara Franco Lucente, capogruppo di Fratelli d’Italia in Regione Lombardia. “Oggi, in Consiglio regionale, è stata approvata una mozione presentata dal consigliere di  Forza Italia Giulio Gallera, sostenuta anche dalla Lega, a favore della riapertura dei ristoranti dotati solo di spazi chiusi. Fratelli d’Italia ha votato ovviamente a favore, coerentemente con le richieste di riapertura degli esercizi commerciali da sempre sostenuta, tuttavia non capisco perché se questo è l’intento anche di Forza Italia e della Lega non abbiano la stessa posizione a Roma.
Fdi ha presentato alla Camera un emendamento che chiedeva – oltre alla apertura dei ristoranti – l’estensione del coprifuoco (alle 24 e non alle 23) ma è stato bocciato da tutta la maggioranza, anche cioè da quei partiti che oggi in Regione chiedevano la medesima soluzione. A questo punto dobbiamo ritenere che per la maggioranza  che sostiene Draghi la Lombardia conti molto poco”.
