Coronavirus, FdI: Bene Ministero difesa su scuole formazione e gel prodotto nello SCFM

Accolte richieste di Fratelli d’Italia

“Ringraziamo il Ministro Guerini, i Sottosegretari Calvisi e Tofalo, i vertici militari e tutto il personale delle Accademie, delle Scuole e della Formazione per aver accolto la richiesta di Fratelli d’Italia di chiudere le strutture formative delle Forze Armate. Ora, cadetti e allievi sono al sicuro in casa e più utili per le famiglie e le istituzioni locali mentre gli effettivi continueranno ad essere di aiuto nelle basi di assegnazione. Apprezziamo, inoltre, la scelta di puntare sullo Stabilimento Chimico Farmaceutico Militare di Firenze, una eccellenza italiana, per produrre il gel disinfettante e speriamo che questo brutto periodo che stiamo affrontando faccia capire che lo SCFM  va potenziato e sostenuto perché non possiamo farci trovare impreparati o schiavi di multinazionali o Stati esteri”.
Lo dichiarano i componenti della commissione Difesa di Fratelli d’Italia Salvatore Deidda, Wanda Ferro e Davide Galantino.
