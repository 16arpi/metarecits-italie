Regionali; Marche, Meloni: Gravissimi fatti contro Salvini e Acquaroli

SINISTRA TERRORIZZATA DA FRONTE ANTIRENZI. «I fatti violenti di Ancona, Porto Recanati e Macerata inscenati da frange violente della sinistra sono gravissimi. Il tentativo di impedire a Matteo Salvini e a Francesco Acquaroli, candidato alla Presidenza della Regione Marche, di svolgere serenamente la campagna elettorale dovrebbe essere condannato da tutte le forze democratiche. La verità è che il fronte di liberazione anti Renzi lanciato da Fratelli d’Italia e Lega terrorizza la sinistra e quelle realtà, come i centri sociali, che fanno i cani da guardia del consociativismo rosso di Spacca e dei suoi amici del Pd. Non abbiamo paura: noi siamo determinati a dare alle Marche un futuro diverso da quello che la sinistra vorrebbe imporre ai marchigiani con la violenza e l’intolleranza».
È quanto dichiara il presidente di Fratelli d’Italia, Giorgia Meloni.
