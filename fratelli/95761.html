Governo, Crosetto: Fine esecutivo già scritta da settimane

«La scelta dei ministri del PdL è stata l’unica decisione seria possibile. Non c’erano ragioni né possibilità per proseguire l’inutile e sfocato cammino del Governo Letta. Ora si parlerà di irresponsabilità e di rischi per il Paese  mentre tutti sanno da settimane che la fine dell’Esecutivo era scritta e che la sua sopravvivenza era utile solo per Letta e per qualche potere forte. Già le ‘sirene della stabilità’ delle proprie posizioni hanno iniziato a pontificare e a presagire situazioni drammatiche.
  
Mi spiace per loro che la democrazia sia facoltà di scelta di tanti singoli. Ora mi auguro che chi è preposto a garantire la Costituzione inizi a farlo».
È quanto dichiara il coordinatore nazionale di Fratelli d’Italia, Guido Crosetto.
Roma, 28 settembre 2013
