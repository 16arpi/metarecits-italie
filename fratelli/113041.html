Sanità, Fidanza: Utilizzo libero di farmaco-gender triptorelina è vergogna da fermare (video)

“Fratelli d’Italia chiede che il ministro della Salute Giulia Grillo venga urgentemente a riferire in Aula e blocchi immediatamente questa follia che è l’utilizzo libero del farmaco gender triptorelina su cui c’è un dibattito aperto e la comunità scientifica è divisa. Gli effetti così pericolosi sui minori di questo farmaco sono sotto gli occhi di tutti ma ciononostante l’Agenzia italiana del Farmaco ne sta autorizzando l’utilizzo addirittura a carico del servizio sanitario nazionale”. 
Così Carlo Fidanza, deputato di Fratelli d’Italia intervenendo in Aula.

“La triptorelina è un farmaco antitumorale che però nel suo utilizzo off-label, autorizzato da AIFA, inibisce la pubertà e prepara alla cosiddetta ‘riassegnazione sessuale’, ovvero a un intervento chirurgico che permette di cambiare sesso agli adolescenti. Una vergogna da fermare senza se e senza ma!”

