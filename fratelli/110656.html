Scuola, Rizzetto: Controlli preventivi per bus scolastici. Interrogazione FdI dopo inchiesta di Milena Gabbanelli

“Servono controlli preventivi per rendere sicuri gli autobus scolastici. Troppi mezzi trovati non in regola: 6.511 in due anni”. 
Con queste parole il deputato Walter Rizzetto di FDI, annuncia la presentazione di un’interrogazione a sua firma, con la quale porta in Parlamento i risultati dell’inchiesta di Milena Gabanelli che denuncia le gravi violazioni verificatesi nel trasporto degli studenti durante le gite scolastiche. Uscite di sicurezza inagibili, pneumatici lisci, cinture di sicurezza non funzionanti, fari guasti, e addirittura conducenti con un tasso alcolemico non consentito, sono solo alcune delle violazioni riscontrate. 
“E’ una situazione – conclude Rizzetto – che richiede un intervento tempestivo del governo per tutelare la sicurezza di studenti e insegnanti. Vanno introdotte soprattutto misure preventive, come l’obbligo di effettuare un controllo dei mezzi il giorno delle partenze per le gite scolastiche”.
