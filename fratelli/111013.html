Migranti, Silvestroni: Sconfinamento francese odioso. Conte faccia sentire a Macron la voce dell&#8217;Italia!

“Conte oggi a Bruxelles faccia sentire forte la voce dell’Italia con Macron!
Non possono passare né sotto silenzio né impunite le reiterate provocazioni del Presidente francese nei confronti del nostro paese.
La vicenda degli immigrati abbandonati in un bosco italiano senza assistenza e senza controllo è solo l’ultimo di diversi episodi di sconfinamento ingiustificato da parte della gendarmeria francese che non fatico a definire odioso.
Di fronte al fatto che i francesi trattino i migranti come “bestiame”, dov’è finito il “restiamo umani” della sinistra? Nel frattempo che attendiamo l’indignazione anche di queste “anime belle”, mi auguro caldamente che il nostro Presidente del Consiglio sappia rappresentare adeguatamente a Macron tutto lo sdegno che quest’ultimo atto ha provocato” lo ha dichiarato in una nota il deputato di Fratelli d’Italia, Marco Silvestroni.
