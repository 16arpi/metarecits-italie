Cinema: Mollicone: In legge bilancio emendamenti per aumentare fondo tax credit ed eliminare tagli contro cinema e librerie. Bene Borgonzoni su Cinecittà

«Consideriamo positive le iniziative annunciate dal sottosegretario Borgonzoni rispetto ai fondi per le sale e la valorizzazione di Cinecittà finalmente pubblica. Per il resto il fondo per il tax credit deve essere aumentato per aiutare le produzioni italiane. Per questa ragione presenteremo emendamenti al riguardo per l’aumento del 15 % del Fondo nazionale e per abrogare l’assurdo taglio alle agevolazioni ottenute dalle sale cinematografiche e dalle librerie per le quali anche Fdi si è sempre battuta. Lanciamo quindi un appello al Sottosegretario Borgonzoni affinché raccolga le nostre richieste a sostegno del comparto».
Lo ha detto il deputato e capogruppo di Fratelli d’Italia in commissione Cultura e Istruzione Federico Mollicone.
