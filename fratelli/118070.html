Coronavirus. La Pietra: Proclami Conte come quelli di Badoglio: è 8 settembre economia

“Intollerabile e inaccettabile nel metodo e nella sostanza il comportamento del professore Conte, presidente del Consiglio protempore. Nel metodo perché non è possibile fare annunci alla Nazione dalla propria pagina Facebook, occorreva farli, eventualmente, dai canali istituzionali e soprattutto con una conferenza stampa convocando i giornalisti per dare un’informazione più ampia e rispondendo alle loro domande. Nel merito è intollerabile fare annunci senza il testo del decreto pronto, mettendo così un’intera Nazione nel dubbio di cosa fare. Ci sono centinaia di aziende e migliaia di lavoratori che non sanno se domani mattina, non fra una settimana o un mese, dovranno andare a lavorare. Questi proclami producono gli stessi effetti di quelli di Badoglio, un esercito senza ordini, un 8 settembre del sistema produttivo”. Lo dichiara il senatore di Fratelli d’Italia, Patrizio La Pietra.
