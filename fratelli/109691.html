Militari bloccano straniero, Fdi: Solidarietà a soldati Deidda, basta mettere alla gogna gli uomini in divisa 

“Desidero esprimere la mia solidarietà ai due militari impegnati nell’operazione Strade sicure a Roma, al centro delle polemiche in queste ore, per un video in cui immobilizzano una persona in possesso di un ingente quantitativo di droga. Credo sia giunto il momento di smetterla di mettere alla gogna i nostri uomini in divisa, che anche questa volta hanno agito nel pieno rispetto della legge e delle loro prerogative, per garantire la sicurezza dei cittadini. Ritengo inoltre, che l’utilizzo eccessivo degli smartphone, con riprese video di un episodio estrapolato dal contesto, possa non solo distorcere la realtà ma anche mettere in pericolo i due militari, esasperando tra l’altro, quel sentimento antimilitarista tipico di una certa sinistra sessantottina”. Lo dichiara il deputato di Fratelli d’Italia, Salvatore Deidda, capogruppo in commissione Difesa alla Camera.
