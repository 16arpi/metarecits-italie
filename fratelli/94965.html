Roma. Montagnola, FdI: verificare campi rom abusivi

“Questa notte a via Dessì, in VIII Municipio (ex XI) alla Montagnola, si sono verificati ancora dei casi di effrazione e furto, nello specifico sono stati forzati alcuni ingressi e rubati tutti i citofoni della via. Non è la prima volta che i residenti di questo quadrante denunciano problemi di sicurezza dovuti all’esistenza di campi rom abusivi presenti nell’adiacente parco di via Benedetto Croce. Scriveremo al comandante della polizia municipale e all’ufficio decoro di Roma Capitale per chiedere un sopralluogo urgente al fine di verificare la presenza di campi non autorizzati e procedere all’eventuale sgombero.
  
Colpisce che questi avvenimenti si registrino a poche centinaia di metri dalla sede del Municipio che fino ad oggi non ci risulta ancora aver chiesto alcuno sgombero nelle aree in questione. La situazione non è più tollerabile, contro il degrado ci schiereremo sempre al fianco dei residenti di via Dessì e delle aree limitrofe”.
 
È quanto dichiarano Andrea De Priamo, consigliere capitolino di Fratelli d’Italia e presidente della commissione Ambiente di Roma Capitale e Gianluca d’Angelosante, dirigente locale di Fratelli d’Italia in VIII municipio (ex XI).
