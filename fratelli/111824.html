Manovra, Rampelli: Grazie a FdI 55 mln per aeroporto Reggio Calabria. Strada per crescita Italia è investire nel mezzogiorno

“È stato approvato stamane in commissione Bilancio un emendamento a firma dei deputati Cannizzaro, Rampelli e altri che destina 55 milioni di euro per il triennio 2019/2021 per implementare l’operatività dell’aeroporto di Reggio Calabria, rilanciandolo. Si tratta di una decisione importante che pone un freno alla scarsa incisività della legge finanziaria sul Sud, che ormai sembra relegato da governo e maggioranza a luogo di assistenzialismo e clientelismo, come dimostra l’iniziativa del reddito di cittadinanza. Il ritorno a regime dell’aeroporto di Reggio, per il quale Fdi ha sostenuto una mobilitazione di mesi e raccolto migliaia di firme, è una goccia nell’oceano, ma potrà consentire una piccola ripresa dell’indotto economico e turistico. La strada maestra per far crescere l’Italia è investire nel Mezzogiorno, realizzando oggi quelle infrastrutture che ieri gli sono state negate e che entrano in perfetta congiunzione con uno spostamento della ricchezza verso il sud del pianeta.
E’ quanto dichiara in una nota Fabio Rampelli, vicepresidente della Camera e deputato di Fdi.
