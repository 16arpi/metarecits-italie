Manovra, Meloni: Spesa massima per un immigrato sia pari a importo pensione sociale

«È una questione di civiltà: se lo Stato italiano ritiene che un anziano possa vivere con meno di 500 euro al mese, non si capisce perché per un immigrato richiedente asilo ne spenda più di mille. Per questo, tra gli emendamenti alla manovrina, Fratelli d’Italia ha depositato una proposta per dire: il massimo che si può spendere per l’accoglienza di un immigrato deve essere pari alla pensione sociale di un anziano italiano».
Lo ha annunciato nel suo intervento al trentesimo congresso del Partito Liberale Italiano il presidente di Fratelli d’Italia, Giorgia Meloni, parlando di immigrazione.
