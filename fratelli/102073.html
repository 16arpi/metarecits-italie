Taglialatela: Presentato il nostro &#8220;41° candidato&#8221;. Il testimone di giustizia Gennaro Ciliberto

“Fratelli d’Italia – An presenta oggi il suo “41° candidato”: Gennaro Ciliberto,  testimone di Giustizia che avremmo voluto candidare nelle nostre liste e che solo un ritardo nell’autorizzazione da parte del Ministero dell’Interno non ha permesso che ciò accadesse, sostiene la nostra battaglia di legalità e di tolleranza zero contro la criminalità organizzata.
Gennaro vive sotto scorta in località protetta avendo denunziato i suoi aguzzini, chi provava a corromperlo ed a minacciarlo. Ha rinunciato alla sua vita personale che voleva riprendere almeno per questo  mese di campagna elettorale. Le sue battaglie sono anche le nostre”, ha dichiarato in conferenza stampa il candidato Sindaco di Napoli Marcello Taglialatela.
“Sono a sostegno di Marcello Taglialatela Sindaco – ha dichiarato Ciliberto durante una registrazione video – persona limpida, pulita, della buona politica. Oggi per me è una giornata di vittoria e chiedo a tutte le persone perbene che sostengono me nella mia battaglia di legalità a sostenere Taglialatela Sindaco. Oggi abbiamo la possibilità di portare con Fratelli d’Italia il buon Governo, zero compromessi e tolleranza zero nei confronti della criminalità.
Il mio sostegno va al mio amico Marcello con il quale porterò avanti questo principio di legalità”, ha concluso il testimone di giustizia.
https://www.facebook.com/ma.taglialatela/videos/1773340236230749/
