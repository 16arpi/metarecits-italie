Spagna, Meloni: Vox condivide molte cose con FdI, ha fatto pre-iscrizione alla famiglia dei conservatori

«Vox è un partito che condivide molte cose con Fratelli d’Italia e non a caso ha fatto pre-iscrizione al gruppo dei Conservatori europei, che è anche la nostra famiglia europea. Con loro condividiamo l’idea di un’Europa diversa, il tema del blocco dell’immigrazione incontrollata, il no al processo di islamizzazione in corso, il sostegno alle famiglie, alle imprese e all’economia reale. Ci sono sicuramente molti punti di contatto, compreso il fatto che Vox e FdI sono entrambi partiti nati nel 2013».
Lo ha detto il presidente di Fratelli d’Italia, Giorgia Meloni, interpellata dai cronisti alla Camera a margine della conferenza stampa di presentazione dell’adesione al movimento dell’onorevole Salvatore Caiata.
