Mafia, Grasso: Continueremo a ricordare Falcone con gioia e forza

“Ho apprezzato molto il flash mob organizzato oggi a Roma da Fratelli d’Italia per ricordare Giovanni Falcone. Proprio in occasione dell’anniversario della strage di Capaci, molte persone, tra cui tanti giovani, hanno scelto di indossare maschere con il volto del magistrato. Questo dimostra che le giovani generazioni hanno ereditato il patrimonio d’indignazione nato con la coscienza delle stragi del ’92, che va utilizzato come stimolo per non vanificare il duro lavoro svolto dal giudice Falcone. Il miglior modo per non dimenticare è non abbandonarsi alla rassegnazione, lasciando che la mafia contamini gli stessi ragazzi che oggi scendono in piazza per combatterla. Continueremo a ricordare Falcone con gioia, forza e determinazione perché il suo esempio non muore mai e figure come la sua continuano a vivere insieme noi”.
È quanto dichiara Valeria Grasso, testimone di giustizia.
Roma, 23 maggio 2013 
