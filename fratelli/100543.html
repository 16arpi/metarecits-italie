Isis, Meloni: Governo condizioni intervento in Iraq a strategia in Libia e Siria, Italia non si limiti a seguire indicazioni Usa e Nato

«L’Italia deve difendere i propri interessi nazionali e non limitarsi a seguire le indicazioni degli Stati Uniti e della Nato. È certamente interesse dell’Italia sconfiggere l’Isis in Iraq. Per questo Fratelli d’Italia è favorevole anche ad eventuali bombardamenti condotti dalle nostre Forze Armate. Ma ancor più dell’Iraq è vitale per la nostra Nazione quello che succede in Libia e in Siria. Quindi, il Governo dovrebbe condizionare l’ulteriore coinvolgimento italiano in Iraq ad una strategia complessiva di intervento anche in Libia e in Siria, per spazzare via l’Isis e fermare l’esodo biblico di profughi che sta investendo l’Europa».
È quanto scrive su Facebook il presidente di Fratelli d’Italia, Giorgia Meloni.
