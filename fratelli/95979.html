Cancellieri, Crosetto: Partito di Napolitano è l&#8217;unico a sostenere governo Letta

«Con il voto sulla decadenza del ministro Cancellieri si certifica oggi che esiste un solo partito a sostenere il governo Letta, quello del Presidente Napolitano. Non occorre studiare un cambio della Costituzione perché la nostra Carta fondamentale è stato già cambiata da chi avrebbe dovuto esserne il garante».
  

E’ quanto dichiara il coordinatore nazionale di Fratelli d’Italia, Guido Crosetto.
«Non conta il risultato elettorale, non contano le volontà espresse dagli elettori e non contano i pensieri di chi in teoria e senza vincolo di mandato dovrebbe rappresentare i cittadini. Non contano le Istituzioni democratiche. Le elezioni danno solo un quadro che poi il Presidente Napolitano compone e scompone come vuole. Ieri si e’ piegato a lui il Pdl, oggi si piega al Pd. Nessuno vuole questo governo, nessuno sopporta questa manovra ma tutti sono costretti a tacere. Anche nelle scomposizioni e ricomposizioni in atto c’è la sua “moral suasion”. La cosa sarebbe legittima se lui non avesse il ruolo di garante super partes. Non lo è e non lo è da tempo. E la politica ed i partiti gli regalano un ruolo non costituzionale, solo per non essere in grado di cambiare la legge elettorale o per posticipare i propri problemi partitici», ha aggiunto.
 Roma, 20 novembre 2013
