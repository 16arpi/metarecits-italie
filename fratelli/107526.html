Fazio, Rampelli: Par condicio o meno, Meloni in tredici anni mai invitata&#8230;

“Troviamo piuttosto speciosa la risposta di Fabio Fazio sul perché non inviti gli altri leader del centrodestra.  Emma Bonino,  che non ricordava neppure il suo collegio, pur essendo una semplice candidata di una lista all’interno della coalizione di centrosinistra,  è stata ugualmente chiamata a intervenire. Sono tredici anni che Fazio conduce la trasmissione ‘Che tempo che fa’ e Giorgia Meloni non è mai stata invitata. I soldi che Fazio riceve per il suo emolumento stellare non escono dal portafoglio della famiglia Renzi ma dal portafoglio degli italiani, tra i quali ci sono milioni di elettori di Fratelli d’Italia e dei partiti che non ha invitato. Quindi, o decurta lo stipendio corrispondente a quella parte di cittadini che non sono rappresentati nella sua trasmissione, o si faccia la Fazio-tv con i suoi soldi e dia così sfogo alla sua FAZIOsità”. È quanto dichiara il capogruppo di Fratelli d’Italia alla Camera dei deputati Fabio Rampelli.
