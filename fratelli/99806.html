Capotreno aggredito, Meloni: Milano di Expo fuori controllo&#8230;

…SERVE TOLLERANZA ZERO. «Dopo i fatti della giornata di ieri in Stazione Centrale e la gravissima aggressione avvenuta in serata nella stazione di Villapizzone dobbiamo trarre una triste conclusione: la Milano di Expo è fuori controllo. Centinaia di immigrati sbattuti nell’atrio e criminali col machete che si aggirano nelle stazioni sono il simbolo del fallimento del Governo Renzi e della Giunta Pisapia. Servono i militari per le strade e nelle stazioni, ripristinando i pattugliamenti misti Esercito-Forze dell’Ordine, inizialmente previsti dall’operazione “Strade sicure” e poi aboliti da Pisapia per scelta ideologica. I militari stanziati in più a Milano per l’Expo devono essere messi a presidio anche delle stazioni sul tragitto da e verso l’area Expo. Quanto agli immigrati della Stazione Centrale, la soluzione è sotto gli occhi di tutti: i richiedenti asilo vengano accolti in apposite strutture e i clandestini immediatamente espulsi. L’episodio di Villapizzone ci dimostra ancora una volta che, a forza di consentire a chiunque arrivi di fare ciò che vuole, molti di questi finiscono col sentirsi padroni a casa nostra. Ora basta, serve tolleranza zero».
È quanto dichiara il presidente di Fratelli d’Italia, Giorgia Meloni.
