Banche, Meloni: FdI in piazza al fianco dei risparmiatori truffati da Renzi e Boschi

«Questa mattina Fratelli d’Italia è scesa in piazza a Roma al fianco dei risparmiatori truffati dal decreto “salvabanche” di Renzi e Boschi. Prima hanno lasciato fallire le banche scudando amministratori e amici degli amici, poi hanno fatto un provvedimento per salvarle e ridurre sul lastrico i risparmiatori. Infine hanno promesso che avrebbero rimborsato tutti ma ad un anno dall’approvazione di quel decreto non è cambiato nulla: il Governo e i banchieri rimangono impuniti, gli italiani restano truffati. Ma il 4 dicembre il popolo italiano seppellirà questa gente con una valanga di no e li manderà tutti a casa».
Lo scrive su Facebook il presidente di Fratelli d’Italia, Giorgia Meloni.
