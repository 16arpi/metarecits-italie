Sanità, Rescigno e Fiorillo: De Luca vuole chiudere ospedale Pollena Trocchia. Appello al ministro Speranza

“Rivolgiamo un appello al ministro della Salute Roberto Speranza affinchè impedisca al presidente della Regione Campania Vincenzo De Luca di depotenziare con la scusa dell’emergenza Covid-19 l’ospedale Apicella di Pollena Trocchia”, in provincia di Napoli”. E’ quanto dichiarano in una nota Carmela Rescigno, responsabile nazionale Sanità di Fratelli d’Italia e Pasquale Fiorillo, vicesindaco del Comune di Pollena Trocchia
“Abbiamo il sospetto che con la scusa del centro Covid la Regione Campania non voglia più ripristinare i servizi offerti dall’ospedale di Pollena Trocchia” – spiegano Rescigno e Fiorillo
“Una scelta folle. L’ospedale più vicino sarebbe quello di Sarno che è già in sovraccarico con il focolaio acceso all’ospedale di Nocera Inferiore. Si rischia che l’intera area vesuviana resti senza un presidio ospedaliero” – concludono Rescigno e Fiorillo. 
