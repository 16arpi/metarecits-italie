Fidanza: Europee saranno Waterloo per M5S

“Se Grillo perde le europee se ne va? Bene, allora saranno la sua Waterloo. Gli elettori sanciranno la fine di un`esperienza politica, quella a 5 Stelle, caratterizzata da un confuso messaggio di rinnovamento irrealizzato e da troppe posizioni tipiche della sinistra”. Lo afferma in una nota Carlo Fidanza, capodelegazione di Fratelli d`Italia al Parlamento europeo.
  
“Gli italiani, alle elezioni europee – continua – potranno esprimere le loro critiche all`Europa delle banche e della burocrazia votando un nuovo grande Partito della Nazione che stiamo costruendo coniugando il nuovo percorso di Fratelli d`Italia con i valori rappresentati dal simbolo di Alleanza Nazionale. Serve in Italia e in Europa una forza politica che difenda senza se e senza ma la nazione, la sua sovranità, la sua dignità e i suoi interessi. E` questa – conclude Fidanza – la migliore risposta a quegli elettori di destra che hanno votato Grillo pensando che avrebbe cambiato l`Italia e sono stati ripagati con l`abolizione del reato di immigrazione clandestina”.
Roma, 24 gennaio 2014
