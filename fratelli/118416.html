Coronavirus, Osnato: Golden Power indispensabile per tutelare sistema Italia

Sarebbe svolta in chiave patriottica
“Il Golden Power è indispensabile per tutelare il Sistema Italia in questo momento di drammatica crisi. Alcuni asset strategici italiani fanno, non da ora, gola a molti speculatori esteri che spesso agiscono con l’accondiscendenza – per usare un eufemismo – degli Stati di provenienza. Fratelli d’Italia è conscia del fatto che questa sua proposta, condivisa nella Cabina di regia, possa rappresentare una svolta in chiave patriottica del modo di rappresentare all’esterno l’Italia, la quale per troppo tempo è stata teatro di dannose scorribande di pirati della finanza senza scrupoli. Speriamo che questo sia un inizio di quel processo, ispirato dal concetto d’interesse nazionale, che possa rendere sempre più performanti comparti come energia, comunicazioni, trasporti e sicurezza nazionale”.
Lo dichiara Marco Osnato, deputato di Fratelli d’Italia e capogruppo FDI in commissione Finanze.
