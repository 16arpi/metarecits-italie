Difesa, Cirielli: Inaccettabili nuovi tagli e mortificazioni

«Condivido le preoccupazioni espresse dal Cocer Carabinieri circa una possibile unificazione delle forze di polizia per effetto della spending review. L’Arma è una delle poche cose che ci invidiano in tutto il mondo, con la sua duplice veste di polizia e forza armata. Mettere in discussione la sua esistenza sarebbe una bestialità. Ed è incredibile che non ci sia ancora una voce chiara di smentita da parte del Governo. Cosa ne pensano Alfano e Renzi?».
  
Lo dichiara Edmondo Cirielli, deputato di Fratelli d’Italia, componente dell’Ufficio di Presidenza di Montecitorio.
«Negli ultimi anni – continua – il comparto Sicurezza e Difesa ha subito tagli e mortificazioni. Ulteriori provvedimenti in tale direzione sarebbero inaccettabili e comprometterebbero seriamente la sicurezza dei cittadini».
Roma, 6 febbraio 2014
