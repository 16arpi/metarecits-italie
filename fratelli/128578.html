Energia, Delmastro: Cingolani sblocchi autorizzazione imprese

“Il ministro Cingolani annuncia, urbi et orbi, che l’Italia sarà energeticamente autonoma dalla Russia entro 24 mesi. Al di là degli annunci è consapevole che le imprese che lavorano nella energia pulita sono pronte a fare investimenti per 85 miliardi, supplendo al 20% del gas importato dalla Russia, senza chiedere nulla se non lo sblocco delle autorizzazioni? Al posto degli annunci, Cingolani assicuri che sbloccherà oggi stesso le autorizzazioni. Diversamente di Cingolani rimarranno gli annunci e dell’autonomia energetica solo gli echi dei proclami”. 
Così in una nota il deputato di Fratelli d’Italia Andrea Delmastro.
