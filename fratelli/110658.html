Olimpiadi 2026, Ciaburro: Grande opportunità cancellata da personalismi e pressapochismo

“Una grande opportunità di sviluppo turistico e sportivo come le Olimpiadi viene cancellata dai personalismi, dal pressapochismo, dall’imbarazzante perplessità ed incertezza dei sindaci delle metropoli che avrebbero dovuto capire invece quanto un evento così importante possa essere fonte di sviluppo e modernizzazione per i nostri territori. Più che assecondare le paure dei personalismi di partito, penso in primis al sindaco Appendino tenuta sotto scacco dalla sua deleteria maggioranza grillina, gli amministratori si mostrino veramente al servizio dei cittadini che rappresentano favorendo in tutti i modi la crescita e lo sviluppo del territorio”.
Lo dichiara Monica Ciaburro, deputato di Fratelli d’Italia e sindaco di Argentera (Cuneo).
