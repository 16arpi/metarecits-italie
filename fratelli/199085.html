Camera: solidarietà a Tajani per grave insulto Fratoianni

“Solidarietà al ministro Tajani che oggi nell’Aula della Camera dei deputati è stato oggetto di un grave insulto rivolto dal deputato Fratoianni di cui, peraltro, non vediamo traccia dí scuse. Come al solito la sinistra predica bene ma razzola male, parla di rispetto delle Istituzioni e poi è la prima a a mancarne, a conferma di una doppia morale che da sempre li caratterizza”. Lo dichiara il capogruppo di Fratelli d’Italia alla Camera dei deputati, Galeazzo Bignami.
“Un episodio accompagnato dal silenzio sia del protagonista, che si è ben guardato dal presentare le proprie scuse, sia dell’intera sinistra. Chissà adesso cosa si inventeranno pur di giustificare Fratoianni, visto che con Prodi sono stati capaci di far passare una tirata di capelli per un gesto d’affetto”, aggiunge il presidente dei senatori di Fratelli d’Italia al Senato, Lucio Malan.
“A sinistra come al solito sono bravi a predicare dando lezioni a tutti di buona educazione, ma poi si tradiscono mostrando il vero volto dell’intolleranza”, conclude in una nota il deputato e responsabile organizzazione di Fratelli d’Italia, Giovanni Donzelli.
