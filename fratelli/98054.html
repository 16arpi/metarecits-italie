Calcio, La Russa: Devolvere incasso Italia-Croazia agli alluvionati di Genova

“Bene ha fatto la Figc, tornando sui propri passi, a stabilire che le iniziative di fund raising per gli alluvionati di Genova non saranno legate all’acquisto del biglietto della partita Italia – Albania che si giocherà proprio nella città ligure il 18 novembre.

Sarebbe stata una inutile partita di giro visto che a comprare quei biglietti sarebbero stati gli stessi liguri a cui poi veniva girato l’incasso. Ritengo però che la stessa Figc possa e debba devolvere agli alluvionati l’intero incasso della partita che si giocherà domani sera a Milano tra Italia e Croazia. La prevendita dei biglietti procede a gonfie vele e devolvere l’intero incasso della partita sarebbe davvero un bel gesto di solidarietà e vicinanza al popolo ligure”.
Lo dichiara Ignazio La Russa, deputato di Fratelli d’Italia – Alleanza Nazionale.
