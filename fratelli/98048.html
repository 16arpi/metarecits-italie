Tor Sapienza, Rampelli: La prossima settimana delegazione Fdi-An dal&#8230;

…PREFETTO ALFANO SAPEVA CHE LA SITUAZIONE STAVA PER ESPLODERE. “La prossima settimana io e il presidente di FDI-AN Giorgia Meloni andremo in delegazione dal prefetto di Roma, con il quale sono intercorse già comunicazioni…

…per portare la voce dei cittadini di Tor Sapienza, Corcolle, Montesacro e spiegare al rappresentante del Governo nel territorio che non c’è ombra di razzismo nella protesta delle nostre periferie ma solo stanchezza, disperazione, disagio e, talvolta, un’inaccettabile condizione di emarginazione sociale”. È quanto dichiara il capogruppo di Fratelli d’Italia-Alleanza nazionale Fabio Rampelli.
“Chiederemo poi – ha aggiunto- se il prefetto era stato informato della richiesta di intervento urgente da parte delle istituzioni avanzata proprio su Tor Sapienza da FDI-AN il 16 ottobre scorso attraverso un’interrogazione parlamentare, quando la situazione era ancora sotto controllo e si potevano prevenire gli incidenti dei giorni scorsi”.
“Il ministro Alfano – ha puntualizzato Rampelli- aveva a disposizione, da regolamento, 20 giorni di tempo per rispondere, attivare procedure, controlli, sollecitare altre istituzioni, potenziare il presidio territoriale. Tutto questo non è avvenuto”.
“Siccome non ci piace porre domande senza avere risposte, vista la superficialità dimostrata dal ministro dell’Interno, ci auguriamo- ha concluso- voglia venire a Montecitorio mercoledì per rispondere al quesito che nuovamente formalizzeremo su Tor Sapienza, in diretta Tv”.
