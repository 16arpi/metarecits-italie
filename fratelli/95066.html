Marò, Cirielli: Deludente posizione ministro Bonino

  “Il ministro degli Esteri Bonino ha assunto una posizione deludente sulla vergognosa eredità  ricevuta dal Governo Monti sul caso marò. I nostri militari sequestrati dal governo indiano per una vicenda accaduta in acque internazionali è stata derubricata dalla Farnesina come un caso di italiani in difficoltà, cioè normali cittadini incappati in una vicenda giudiziaria e non in servitori dello Stato mandati dal Governo italiano a difendere la sicurezza della navigazione internazionale sotto l’egida dell’Onu. Sinceramente, questa posizione incomprensibile offusca tutto il resto dell’intervento del Ministro che, tutto sommato, poteva essere accettabile. La posizione di no al Governo Letta di Fratelli d’Italia si conferma sacrosanta”.
È quanto dichiara il deputato di FdI, Edmondo Cirielli, componente dell’Ufficio di Presidenza di Montecitorio e della Commissione Esteri della Camera.
Roma, 16 maggio 2013
