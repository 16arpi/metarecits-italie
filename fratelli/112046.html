Capitano ultimo, Rampelli: Cronaca di un attentato annunciato

“Salvini dovrebbe farsi un esame di coscienza. Quello che è accaduto a Sergio De Caprio era talmente prevedibile che è accaduto. Avevamo fatto appello al Governo affinché non venisse revocata la scorta. Ci stupiamo ancora che di fronte alla conclamata assenza dello Stato nelle periferie, che mette in pericolo la vita di tutti i cittadini, si possa prendere una decisione di tale gravità che lede la sicurezza di colui che ha arrestato il boss dei boss Totò Riina, ma anche quello di chi vive nei territori più disagiati. Che la scorta al Capitano Ultimo venga dunque immediatamente ripristinata e non di commettano più tali leggerezze che suonano un po’ anche come vendette interne. A lui e alla sua famiglia, giunga la nostra solidarietà”.
È quanto ha dichiarato il vicepresidente della Camera dei deputati Fabio Rampelli di Fratelli d’Italia.
