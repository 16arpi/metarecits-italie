Rampelli: Governo Conte è Renzi 2 e Monti bis. Poltronismo e sudditanza

“No al minotauro rosso-grillino, invitiamo tutti gli italiani a manifestare lunedì 9 settembre alle ore 11 in piazza Montecitorio con Fratelli d’Italia. Il Governo Conte è un Renzi 2 e un Monti bis, nato per sbarrare la strada alle elezioni e all’indipendenza nazionale da consorterie e sovrapoteri. Le ambizioni da ‘poltronismo’ hanno creato le condizioni per una sudditanza che era e resta inaccettabile e che continueremo a combattere con tutte le nostre forze. Un governo debole e un programma-fuffa rappresenta la miscela perfetta per chi vuole fare dell’Italia la ruota di scorta dell’Europa”.
E’ quanto dichiara in una nota Fabio Rampelli, vicepresidente della Camera e deputato di Fdi.
