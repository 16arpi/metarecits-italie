Nasce il Dipartimento Eccellenze italiane di FdI

Il deputato di Fratelli d’Italia Luca De Carlo, responsabile nazionale del Dipartimento Eccellenze Italiane, e il vice responsabile nazionale, Susanna Donatella Campione, ringraziano il presidente Giorgia Meloni per questo incarico prestigioso.
“Il tema delle eccellenze italiane riveste per Fratelli d’Italia un’importanza strategica – afferma De Carlo – ora abbiamo un laboratorio che si occuperà di valorizzare e promuovere il made in Italy. Le sfide che ci attendono sono numerose e entusiasmanti”. “Ci occuperemo di promuovere il prodotto italiano attraverso dibattiti e convegni sulle singole eccellenze italiane – aggiunge Susanna Donatella Campione – svolgendo anche un ruolo propositivo sull’attività normativa di supporto agli imprenditori”.
