Europee, La Russa: Questa Europa non vale una lira

“Abbiamo cercato e continuiamo a cercare le ragioni per rimanere nella moneta unica. Se l’Europa fa le riforme e se cambiano molte cose allora possiamo restare nell’euro altrimenti dobbiamo uscire dai vincoli imposti dalla Germania, dalla Merkel e dalla grande finanza e riacquistare la nostra sovranità nazionale.
  
Noi ci siamo svenati per questa Europa, ora tocca all’Europa fare qualcosa affinché l’Italia resti nell’euro. Anche sull’immigrazione, mentre continuano ad arrivare migliaia di clandestini e il governo ma anche Forza Italia e l’Ncd di Alfano, votano a favore dell’abolizione del reato di immigrazione clandestina, l’Europa non ci da una mano ma dice che dobbiamo cavarcela da soli. Poi però, quando servono i soldi si mungono gli italiani.  E’ il momento di alzare la testa e cambiare questo rapporto, perche’ così come è ora, questa Europa non vale una lira”.
Così Ignazio La Russa di Fratelli d’Italia – Alleanza Nazionale intervenendo a Sky tg24. 
Roma, 12 aprile 2014
