Rouhani a Roma, Meloni posta su facebook fotomontaggio scatolone San Pietro

Un fotomontaggio in cui si vede la Basilica di San Pietro coperta da un enorme scatolone, dal quale spunta soltanto la Cupola di Michelangelo: questa è l’immagine che il presidente di Fratelli d’Italia, Giorgia Meloni, ha postato oggi su Facebook in vista dell’arrivo dell’emiro del Qatar a Roma e dopo la polemica scoppiata per il caso delle statue di nudo oscurate in occasione della visita istituzionale in Italia del presidente dell’Iran Rouhani.
«Dopo le statue classiche di nudo dei Musei Capitolini coperte per non dare fastidio al presidente della Repubblica Islamica dell’Iran Rouhani – ha scritto Giorgia Meloni su Facebook – , ecco in esclusiva mondiale il piano di Matteo Renzi per non urtare la sensibilità dell’emiro musulmano del Qatar Al-Thani in arrivo oggi a Roma».
In allegato il fotomontaggio
