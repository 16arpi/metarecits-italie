Centrodestra, Meloni: Primarie di coalizione &#8216;conditio sine qua non&#8217; per alleanza

«Fratelli d’Italia considera la celebrazione delle primarie di coalizione una ‘conditio sine qua non’ per un’alleanza con le altre forze di centrodestra. Siamo stati i primi a rivendicare questa necessità perché crediamo che il centrodestra debba avere il coraggio di rimettere le scelte nelle mani degli italiani e far decidere loro il candidato alla Presidenza del Consiglio. Per questo accogliamo positivamente le parole del segretario del PdL Angelino Alfano, con l’auspicio che in questa occasione porti avanti fino in fondo la sua posizione. E siamo lieti che anche la Lega, come sostenuto oggi dal suo segretario Roberto Maroni, condivida questo percorso». 
  
 
È quanto dichiara il presidente dei deputati di Fratelli d’Italia, Giorgia Meloni.
Roma, 5 novembre 2013
