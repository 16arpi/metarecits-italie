Bilancio, Figliomeni: Smascherato il M5s. Boccia nostri odg e su fondi a disabili minori e Roma sede Ema per nuovi posti di lavori. Nulla è cambiato

“La bocciatura del M5S dell’Ordine del Giorno che noi di Fratelli d’Italia e della lista civica Con Giorgia abbiamo sottoscritto per la riduzione significativa dei fondi destinati al trasporto per la scolarizzazione dei bambini Rom, visto l’esiguo numero di bambini che sale quotidianamente sui pulmini, la dice lunga sulle reali intenzioni di questa amministrazione capitolina pentastellata che sembra voler ripetere a pieno il disastro inflitto dal centrosinistra a Roma” lo dichiara in una nota il consigliere di Roma Capitale, Francesco Figliomeni, in questi giorni impegnato con l’approvazione del bilancio in aula Giulio Cesare.
“L’obiettivo voleva essere quello di non favorire le solite note associazioni che lucrano sulla materia, ma il M5S ha preferito voltare le spalle alle migliaia di famiglie di cittadini di disabili minori, per i quali intendevamo investire tali fondi incentivando il trasporto ed l’assistenza scolastica. Bocciato anche il nostro Ordine del Giorno che chiedeva alla Sindaca Raggi di attivarsi presso il Governo Renzi per proporre Roma quale sede della Agenzia Europea del Farmaco, favorendo nuovi posti di lavoro e offrendo alla Capitale un’opportunità in più del prestigio internazionale che merita. Sapevamo che era solo una questione di tempo. I cittadini chiedevano un cambio di passo per uscire da quel pozzo senza fondo dove il centrosinistra ci aveva scaraventato, ma i pentastellati hanno già mostrato di essere dei nostalgici di questo turpe passato” conclude Figliomeni.
