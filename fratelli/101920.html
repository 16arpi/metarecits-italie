Pensioni, Rizzetto: Sconcerto per affermazioni Nannicini

“Sono mesi che stiamo valutando la cosiddetta ‘flessibilità in uscita’ purché, a mio parere, sia sostenibile per le tasche dei pensionandi e  Renzi che cosa fa? Delega il sottosegretario Nannicini a portare avanti questo ennesimo scempio che si chiama ‘prestito pensionistico’ ovvero un prestito dei soldi dei lavoratori da rendere a rate per andare in pensione”. È quanto afferma il vicepresidente della commissione Lavoro alla Camera dei deputati Walter Rizzetto, di Fratelli d’Italia-Alleanza nazionale Terra Nostra.
“Mi chiedo – ha aggiunto – se questi novelli statisti renziani sappiano di cosa stanno parlando. Perché un conto è buttare un idea per vedere l’effetto che fa, un altro è esserne convinti”.
“Il Pd, dilaniato internamente anche su questo importantissimo tema, – ha osservato- propone con sempre maggiore forza un modo vile di uscita dal mondo del lavoro cui mi opporrò in modo deciso in commissione Lavoro”.
“Vincono il Mef ed i burocrati ha concluso- Rizzetto- perdono, ancora, lavoratori e pensionati”.
