Prescrizione, Varchi: Da M5s colpo di mano per propaganda

«Non posso non pensare ai modi con cui la maggioranza ha introdotto il tema della prescrizione in questo momento storico del dibattito politico e del dibattito parlamentare. È stato un autentico colpo di mano perpetuato dal M5S che ha la spasmodica necessità di un effetto propaganda sulla materia della giustizia probabilmente per nascondere gli investimenti inesistenti nella legge di bilancio nel settore giustizia, o che comunque porteranno i primi risultati nel corso di un triennio rispetto al quale non sappiamo nemmeno se questo governo sarà ancora in carica. La posizione di Fratelli d’Italia è sempre chiara anche rispetto a quella che tanti nel M5S definivano la costituzione più bella del mondo e che gridavano all’attentato quando un’altra maggioranza tentava di cambiarla con dei colpi di mano. FDI non è arroccata su posizioni precostituite però la nostra posizione in materia giustizia è sempre stata abbastanza chiara: gli innocenti devono essere subito liberati dalla gogna del processo e i colpevoli subito assicurati alla giustizia; basta con gli spot e basta con la giustizia come propaganda».
Lo dichiara Carolina varchi, deputato di Fratelli d’Italia e capogruppo in commissione Giustizia.
