Violenza sulle donne, Rampelli: Atlete con un braccialetto rosso al polso contro abusi e maltrattamenti

Campagna promossa promossa dal Dipartimento Nazionale Calcio Femminile della Lega Nazionale Dilettanti.
“Come sportivo e persona impegnata contro la violenza sulle donne, esprimo il mio sostegno a tutte le atlete della Lega nazionale dilettanti con un particolare ringraziamento al Delegato del Dipartimento Calcio Femminile Sandro Morgana e al Segretario Patrizia Cottini per la lodevole iniziativa promossa”.
Così il capogruppo di Fratelli d’Italia-Alleanza nazionale Fabio Rampelli, in un messaggio inviato tramite Nicola Franco, Presidente della squadra di Serie A di Roma.
“Sabato 26 e Domenica 27 Novembre – osserva Rampelli – in occasione della Giornata Internazionale contro la Violenza sulle Donne tutte le atlete impegnate nei vari Campionati Nazionali indosseranno un braccialetto di colore rosso al polso come segnale di sensibilizzazione contro qualsiasi forma di abuso o maltrattamento”.
“Lo sport -conclude Rampelli – è uno degli strumenti più efficaci per educare le nuove generazioni al rispetto della donna, al rifiuto di qualsiasi forma di violenza materiale e psicologica, al riconoscimento del suo insostituibile ruolo nella società”.
