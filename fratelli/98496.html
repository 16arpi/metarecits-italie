Riforme, Meloni: Vergognoso voto due terzi parlamento contro&#8230;

…PRESIDENZIALISMO «I due terzi del Parlamento hanno votato contro l’emendamento proposto da Fratelli d’Italia-Alleanza Nazionale sul presidenzialismo e per far scegliere direttamente dagli italiani il Presidente della Repubblica.

Vogliono continuare a eleggerlo con gli inciuci di palazzo. Lo vuole la sinistra e Ncd. Forza Italia vota si ma ha escluso il presidenzialismo dal Patto del Nazareno. Ma quello che è veramente clamoroso è il voto del M5S che, on line fa le sue ridicole “quirinarie” per far scegliere ai cittadini il loro candidato, ma poi dice no all’introduzione in Costituzione del diritto degli italiani a scegliersi da soli il Presidente della Repubblica. Che ipocrisia e che vergogna».
È quanto scrive su Facebook il presidente di Fratelli d’Italia-Alleanza Nazionale, Giorgia Meloni, dopo l’esito del voto alla Camera sull’emendamento sul presidenzialismo.
Il presidente di FdI-An si è poi rivolto direttamente su Twitter a Beppe Grillo, chiedendogli: «Ma perché parlamentari M5S votano contro gli emendamenti di FdI per eleggere il Capo dello Stato con suffragio universale?».

