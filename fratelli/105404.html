Aids, Cirielli: Governo non sottovaluti arrivi migranti da Nigeria e tuteli italiani

“Il governo non sottovaluti un’altra grave problematica riguardante l’emergenza immigrazione in Italia. Chi sbarca sulle coste italiane proviene innanzitutto dalla Nigeria, il secondo paese, dopo il Sudafrica, con il più grande numero di persone affette da Aids”.  È quanto dichiara Edmondo Cirielli, deputato di Fratelli d’Italia-Alleanza Nazionale.
“Presumibilmente, secondo le stime, almeno il 20% della popolazione è sieropositiva – spiega – e poiché negli ultimi tre anni e mezzo sono arrivati oltre 80mila nigeriani, si presume che di costoro più di 15mila siano sieropositivi. La Nigeria è, peraltro, il quarto Paese al mondo per malati di tubercolosi e il 22% delle persone affette da tale patologia vive con l’Hiv. Si tratta di una situazione gravissima se si considera che troppe persone non sono in terapia”.
“Per questo – conclude Cirielli – ho presentato un’interrogazione parlamentare per conoscere quali iniziative l’esecutivo intenda adottare per garantire la sicurezza e la salute degli appartenenti alle forze dell’ordine, dei volontari e di tutti coloro che sono impegnati nelle operazioni di sbarco e soccorso sulle nostre coste e nelle fasi immediatamente successive e se sono stati informati i sindacati di tutti i lavoratori e i Cocer dei militari intervenuti al momento degli sbarchi e su tutto il territorio nazionale visto che si moltiplicano gli atti di delinquenza degli immigrati. Il governo del Pd di Renzi dica inoltre cosa è stato fatto per la profilassi, a tutela di tutti i cittadini italiani”.
