Quirinale, Rampelli: Popolo contro èlite

Tutte le volte che la Lega…
“La politica moderna deve riprendersi la sua credibilità e la prima regola è non farsi trovare dalla parte opposta di dove vorrebbero fosse gli elettori. Perché questa è la negazione della democrazia. Ecco il corto circuito di questo tempo: l’abolizione del premio di maggioranza per far largo alle tecnocrazie, il governo giallo-verde come primo aborto insostenibile, quello tra M5S e PD perfino peggiore, il rifiuto di Mattarella a dare l’incarico a formare un governo al centrodestra vincitore delle elezioni 2018 che grida vendetta, l’incarico dato al Commissario Draghi per non andare a elezioni anticipate senza troppe proteste, la resa del centrodestra a Draghi quasi sotto ricatto, la prima estromissione di un esponente dell’opposizione dal Cda Rai nella storia della Repubblica (prove tecniche di regime?), le indegne pressioni subite per far passare in cavalleria la legge dello Stato che impone la guida dell’opposizione per il Comitato per la Sicurezza della Repubblica e, infine, la seconda violazione della Costituzione italiana con la rielezione di un Presidente per un nuovo mandato. Nel silenzio mortifero di intellettuali, opinionisti, docenti universitari e costituzionalisti. Furberie, giochetti e convenienze di basso profilo a effetto immediato hanno determinato la scalata della finanza al sistema, l’assenza di un progetto-nazione e la sottomissione di uno Stato sovrano ad altri poteri, che non hanno alcun interesse a rappresentare e far contare famiglie, lavoratori, imprese, umani destini.  Questa la partita in gioco, non solo gli orizzonti del centrodestra del centrosinistra. Popolo contro elité”. È quanto scrive il vicepresidente della Camera dei deputati Fabio Rampelli di Fratelli d’Italia sulla sua pagina Facebook. 

