Ddl Fiano, Meloni: Se a Orlando piace la censura, si faccia nominare Ministro da Maduro in Venezuela

«Alla Festa dell’Unità di Torino il ministro della Giustizia Orlando sostiene che “le parole d’ordine di Salvini e Meloni portano al fascismo”. Ora è chiaro a cosa servono il ddl Fiano e tutte le altre deliranti proposte di legge che il Pd e la sinistra vogliono approvare con la scusa della lotta all’odio e alla discriminazione: chiudere la bocca a chi non la pensa come loro. Se a Orlando piace così tanto la censura, lasci il Governo italiano e si faccia nominare ministro della Giustizia da Maduro in Venezuela».
