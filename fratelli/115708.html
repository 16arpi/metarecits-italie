Ad Atreju il poema inedito di Marinetti su Fiume. FdI: il messaggio di D&#8217;Annunzio è più attuale che mai

“Il messaggio di D’Annunzio a Fiume è più attuale che mai: osare, osare sempre. Le sinistre riconoscano il valore del Vate, invece di inveire contro ogni evento in onore dell’impresa di Fiume, visto anche il grande successo di pubblico e critica che stanno riscontrando iniziative come la “D’Annunzio week” e lo spettacolo “Fiume, città di arte, di vita” di Edoardo Sylos Labini e Leonardo Petrillo”.



Lo ha detto ad Atreju il deputato Federico Mollicone, responsabile nazionale Cultura di FdI, intervenendo alla presentazione dell’inedito di Filippo Tommaso Marinetti “Poema di Fiume”, pubblicato da Eclettica edizioni. All’evento sono intervenuti, inoltre, l’editore Alessandro Amorese, l’autore teatrale Emanuele Merlino, il sociologo Nuccio Bovalino, Francesca Barbi Marinetti, e il presidente di Cultura e Identità, Edoardo Sylos Labini.


