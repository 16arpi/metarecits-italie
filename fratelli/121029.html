Con la &#8220;buona impronta&#8221; il partito della Meloni pulisce le spiagge d&#8217;Italia

Fratelli d’Italia in missione ecologica per pulire le spiagge della nostra bellissima riviera.
Santa Margherita Ligure, 16.08.2020. Questa mattina il capogruppo al Comune di Genova Alberto Campanella e l’ex consigliere Regionale Augusto Sartori, Cristina Enrico insieme a militanti e dirigenti di Fratelli d’Italia hanno aiutato a pulire la spiaggia del Sole coinvolgendo passanti e bagnanti: a chiunque portasse un rifiuto riciclabile veniva regalato un paio di infradito.
“Con questa manifestazione abbiamo voluto portare anche a Santa il tema dell’ambiente e dell’ecologia – afferma il coordinatore provinciale Stefano Baggio – un tema che coinvolge tutti e sul quale dobbiamo riflettere molto. 
Cittadini e bagnanti – prosegue Baggio – hanno risposto in maniera magnifica con persone che si sono messe a ‘cercare’ rifiuti per portarceli. Una bellissima iniziativa che ha coinvolto in contemporanea anche la riviera di ponente, precisamente a Cogoleto”
Il riciclo sta entrando a far parte delle nostre vite, ma è ancora troppo relegato all’ambito domestico. Con questa iniziativa, il partito di Giorgia Meloni vuole portare il tema dell’ambiente, del riciclo e dell’impegno anche al di fuori delle case: “oggi nelle nostre spiagge domani anche nelle città”.
Informazioni sull’iniziativa
La “Buona Impronta” è una manifestazione nazionale che viene proposta in tutte le spiagge d’Italia sia sull’adriatico che sul tirreno, isole comprese.
Dopo Imperia e La Spezia la “Buona Impronta” arriva nelle riviere di levante e ponente, la settimana prossima a Genova e Savona.
Fratelli d’Italia lascia la sua impronta anche sulle spiagge della Liguria
























