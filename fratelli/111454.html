Piemonte, Fabrizio Comba è il nuovo portavoce regionale

Fabrizio Comba è il nuovo portavoce regionale di FdI del Piemonte. A nominarlo il presidente Giorgia Meloni. “Fin da subito – ha sottolineato il neo portavoce regionale- mi impegnerò a creare le condizioni affinché Fratelli d’Italia, una forza politica conservatrice e sovranista, ottenga un ottimo risultato nelle prossime elezioni europee e regionali. Per questo metteremo in campo le nostre forze migliori perché il partito possa essere ancora determinante per la vittoria del centrodestra in Piemonte. La nostra forza sta nella capacità di essere tra la gente, di saperla ascoltare e di tradurre in azione quello che ci viene suggerito: su questa strada continueremo, così come continueremo a difendere con forza la parte produttiva del paese, imprenditori, industriali, artigiani, commercianti, liberi professionisti ed agricoltori, che con il loro impegno consentono a questa nostra nazione di costruire ancora futuro”.
