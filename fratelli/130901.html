Torino, Delmastro: post agghiacciante su assessore Chiorino, la sinistra si dissoci

“Agghiacciante post di “Cambiare Rotta Torino” che appende a testa all’ingiù l’Assessore Regionale Elena Chiorino, rea di aver portato il costo del pasto mensa a 2,15 €. La Regione Piemonte ha una delle rette più basse d’Italia, la Regione Piemonte spende 60 milioni di euro per le borse di studio, ma a loro non basta! Dovrebbero ringraziare una collettività stremata dal caro energetico che continua a garantire loro mense a prezzi irrisori. I viziatelli, con i loro slogan violenti, tentano di emulare i loro fratelli maggiori brigatisti e terroristi: quelli incutevano timore, questi solo pena e commiserazione. La sinistra piemontese si dissoci, senza alcuna ambiguità, da questo linguaggio violento: la politica non è violenza, nemmeno se a evocarla sono quattro gatti annoiati”.
Lo dichiara il deputato di Fratelli d’Italia, Andrea Delmastro. 
