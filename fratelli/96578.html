Bankitalia, Meloni: Operazione talmente sfacciata che anche Ue non ha potuto

«Guai in vista per il furto con destrezza immaginato dal governo Letta con il decreto Imu-Bankitalia per sottrarre 7,5 miliardi di euro di proprietà dei cittadini italiani e regalarli alle banche. L’operazione è talmente sfacciata che perfino il commissario Ue per la concorrenza non ha potuto far finta di nulla ed è stato costretto a chiedere maggiori spiegazioni al governo italiano.
  
Come abbiamo gridato in ogni occasione possibile, questa operazione è un atto di alto tradimento contro il popolo italiano, perchè il capitale di Bankitalia non è di proprietà delle banche private che ne detengono le quote di partecipazione ma è degli italiani. Aspettiamo ora di ascoltare le improbabili giustificazioni del governo e della maggioranza che lo sostiene a difesa di quella che si configura come la truffa del secolo».
È quanto dichiara il presidente dei deputati di Fratelli d’Italia-Alleanza nazionale, Giorgia Meloni.
 
