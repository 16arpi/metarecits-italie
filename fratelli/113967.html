Ramelli, Frassinetti: Nessuna risposta a interpellanza sulle cause delle cariche delle forze dell&#8217;ordine

“Ci attendavamo una risposta precisa e articolata del Governo sulle cariche della Polizia avvenute a Milano lo scorso 29 aprile nei confronti dei manifestanti che volevano pacificamente deporre una corona nel luogo dove perse la vita Sergio Ramelli.  Invece a rispondere è stato mandato un sottosegretario che si è limitato a leggere le disposizioni sui divieti, peraltro già note, senza rispondere alla domanda precisa dell’interpellanza con cui si chiedeva quali fossero le motivazioni che avrebbero indotto i funzionari di polizia  presenti in piazza ad ordinare le cariche sui manifestanti inermi.” 
È quanto dichiarato dal deputato di Fratelli d’Italia, Paola Frassinetti, in merito all’interpellanza urgente presentata in commissione Affari Costituzionali e firmata anche dal presidente di FDI Giorgia Meloni e dai parlamentari Carlo Fidanza, Marco Osnato e Emanuele Prisco. È stato, inoltre, invitato il Ministero dell’Interno a prendere provvedimenti in considerazione del fatto che ogni 29 aprile Sergio Ramelli verrà ricordato e che si auspica, pertanto, di poterlo fare in un clima più pacifico.
