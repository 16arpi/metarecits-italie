Friuli Venezia Giulia, Rampelli: Il capo dello Stato prenda atto e conferisca l&#8217;incarico a Salvini

“Se oggi si votasse in Toscana il centrodestra probabilmente vincerebbe anche lì. Basta colpi di mano, da di Di Maio o dalle consorterie, no a governi incestuosi tra grullini e renziani, no a governissimi deleteri modello Mario Monti… ognuno conservi le sue idee, ma il centrodestra è arrivato primo e, pur nel caos di una legge elettorale senza premio di maggioranza, né maggioritaria né proporzionale, che aveva lo scopo preciso di sbarrare il passo ai vincitori del 4 marzo, ha il diritto di costruire il nuovo governo. Le elezioni in Friuli Venezia Giulia, dove governava il Pd, dimostrano che il desiderio di cambiamento espresso dagli italiani è oggi interpretato dal centrodestra.
Il Capo dello Stato ne prenda atto e conferisca l’incarico a Salvini.”

E’ quanto dichiara il capogruppo di Fratelli d’Italia alla Camera Fabio Rampelli.
