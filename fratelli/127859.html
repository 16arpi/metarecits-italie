Ue, Fitto: auguri di buon lavoro a Presidente Metsola, politica determinata e preparata

“La delegazione di Fratelli d’Italia – ECR al Parlamento Europeo si felicita con Roberta Metsola e le augura buon lavoro. Abbiamo apprezzato Roberta in questi anni come una politica determinata e preparata, un’amica dell’Italia, una donna e una madre che crede nel valore della vita. Non mancano e certamente non mancheranno gli elementi di divergenza ma l’abbiamo sostenuta fiduciosi che con la sua elezione si possa aprire una fase nuova nella quale, nel rispetto delle insopprimibili differenze politiche e culturali, venga pienamente garantita la rappresentanza democratica a tutte le forze del Parlamento europeo”. 
Così in una nota il copresidente del gruppo Ecr- FdI al Parlamento europeo, Raffaele Fitto a nome della delegazione di Fratelli d’Italia composta da: Carlo Fidanza, Nicola Procaccini, Pietro Fiocchi, Raffaele Stancanelli, Sergio Berlato, Vincenzo Sofo e Giuseppe Milazzo.
