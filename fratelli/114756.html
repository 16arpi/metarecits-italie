ONG, Montaruli: PD nervoso su trasparenza fondi UE

“L’assegnazione dei fondi UE alle ONG è fumosa e manca di trasparenza. Lo dice la Corte dei conti europea che nella sua relazione evidenziava l’assenza di controlli e la mancata pubblicità su come vengono gestite le risorse comunitarie destinate alle ONG. Ciò nonostante la commissione non è corsa ai ripari e ora che siamo al rinnovo delle Istituzioni Ue il governo italiano deve pretendere trasparenza”. 
Lo dichiara il deputato di Fratelli d’Italia Augusta Montaruli che assieme alla collega Lucrezia Mantovani ha presentato una risoluzione in commissione UE della Camera. 
“Stupisce – conclude Montaruli – il nervosismo del Pd. Chi non accoglie positivamente la richiesta di FDI per una maggiore trasparenza difende strenuamente non solo una commissione che sbaglia ma anche un sistema di finanziamento che fa acqua da tutte le parti.  Di fronte a questa carenza di controlli, Fratelli d’Italia non chiuderà gli occhi. A maggior ragione quando a sbagliare sono le istituzioni europee capaci solo di bacchettare l’Italia su tutto salvo poi esimersi dal guardare alla propria pancia”.
