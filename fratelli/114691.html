Carabiniere ferito, Acquaroli: Vicinanza a militare e arma

“Esprimo la mia vicinanza e quella di Fratelli d’Italia al militare ferito ieri a Montegranaro e a tutta l’Arma dei Carabinieri. Chi conosce le Marche sa bene quanto sia incredibile una notizia del genere, notizie che invece sono sempre più frequenti anche nella nostra realtà. É il segno profondo di una società che sta velocemente degradando. La politica tutta deve reagire non solo condannando quanto purtroppo accade frequentemente ma contrastando con forza questo fenomeno di imbarbarimento della società con provvedimenti efficaci e risorse concrete”.
Lo dichiara Francesco Acquaroli, deputato di Fratelli d’Italia.
