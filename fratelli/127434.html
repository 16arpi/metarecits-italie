Fisco: riforma catasto mette mani in tasche italiani

“Nell’ambito della discussione sulla legge delega fiscale Fratelli d’Italia ha annunciato la presentazione di un emendamento finalizzato all’abrogazione dell’art. 6 riguardante la revisione del catasto. Come evidenziato, si tratta di una misura che, se approvata, creerebbe gravi distorsioni con l’unica finalità di mettere le mani nelle tasche degli italiani generando inoltre concreti rischi di rallentamento sul settore dell’edilizia e del mercato immobiliare in una fase in cui risulta necessario stimolare quanto più possibile la ripresa e la circolazione della ricchezza. Una disposizione che oltretutto riverbererà effetti devastanti anche su strumenti di accesso a prestazioni sociali e sanitarie, come l’ISEE, pesantemente condizionate da questa disposizione, colpendo proprio le famiglie e le fasce redditualmente meno solide”.
Lo dichiarano i componenti di Fratelli d’Italia della commissione Finanze alla Camera dei deputati , Marco Osnato, Lucia Albano, Galeazzo Bignami.
