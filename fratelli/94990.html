Buontempo, Meloni: scompare simbolo destra autentica e identitaria

  “Mi stringo al dolore della famiglia Buontempo, a cui va tutta la mia vicinanza. E rivolgo un pensiero ai militanti e dirigenti della Destra. Con Teodoro scompare un simbolo della destra italiana, autentica, identitaria e appassionata, che considera la politica uno strumento al servizio di una comunità nazionale e nella quale il movimentismo, il radicamento sul territorio, il rapporto diretto con il cittadino sono presupposti fondanti e irrinunciabili. Porterò Teodoro nel cuore e lo ricorderò come un piccolo grande uomo fiero e perbene, che fino alla fine ha provato a trasformare in azione quelle idee nelle quali credeva fortemente”.
 
È quanto dichiara Giorgia Meloni, capogruppo alla Camera di Fratelli d’Italia.
Roma, 24 aprile 2013
