Parlamento, Rampelli-Bertacco: Casellati e Fico accolgano appello Meloni per convocare Camere su legge elettorale

“I presidenti di Camera e Senato Casellati e Fico accolgano l’appello lanciato oggi dal presidente di Fratelli d’Italia Giorgia Meloni: non si attenda il 7 maggio e il Parlamento sia convocato subito per modificare la legge elettorale con l’introduzione del premio di maggioranza. Questo permetterebbe, in caso di ritorno al voto, di sapere il giorno delle elezioni chi ha vinto, chi deve governare e con quale maggioranza.  Ci rivolgiamo ai capigruppo di tutte le altre forze politiche presenti in Parlamento affinché sostengano la proposta di FdI: questo non è il momento di perdere tempo, ma di essere responsabili nei confronti degli italiani”.
Lo dichiarano in una nota congiunta i capigruppo di Camera e Senato di Fratelli d’Italia, Fabio Rampelli e Stefano Bertacco.
