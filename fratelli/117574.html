Auchan, FdI: Governo scongiuri ogni ipotesi di licenziamento

“Bene che il ministero del Lavoro abbia risposto alle nostre richieste, ma saremo soddisfatti solo quando sia concretamente esclusa ogni ipotesi di licenziamento”. E’ quanto dichiarano in una nota congiunta i deputati Walter Rizzetto e Francesco Acquaroli di Fratelli d’Italia, che con un’interrogazione avevano richiamato l’attenzione del governo sulle problematiche occupazionali dipese dall’operazione di acquisizione del gruppo Conad e, in particolare, sul calo di lavoro registrato nel settore logistico della Regione Marche. 

“Il Ministero ha confermato il calo di lavoro di Xpo Logistic a Osimo che con 101 lavoratori fornisce i negozi ex Auchan. Ci hanno prospettato per i dipendenti tre strumenti di tutela alternativi: l’attivazione di incentivi alla mobilità volontaria, l’attivazione della cassa integrazione per i periodi di ristrutturazione e il ricollocamento nella rete commerciale. Vigileremo per mantenere concretamente invariati i livelli occupazionali e continueremo a tenere alta l’attenzione per la protezione di ogni diritto dei lavoratori, anche in vista del prossimo tavolo Mise dell’11 marzo su questa vertenza”, concludono Rizzetto e Acquaroli.
 
