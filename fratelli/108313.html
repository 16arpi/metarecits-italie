Immigrazione, Cirielli: A Salerno con sbarchi incontrollati rischio terrorismo. Chiusa moschea abusiva

“In passato più volte abbiamo denunciato che l’arrivo incontrollato di migranti a Salerno e provincia avrebbe potuto favorire la formazione di pericolose cellule terroristiche. Oggi scopriamo, grazie alla stampa, che a San Valentino è stata disposta la chiusura di una moschea abusiva su segnalazione dell’Antiterrorismo”: lo afferma in una nota Edmondo Cirielli, deputato di Fratelli di Italia e Questore della Camera dei Deputati.
“Se la politica dei governi Pd, appoggiata dal presidente della Regione Campania Vincenzo De Luca, non avesse trasformato Salerno e provincia in un campo profughi, oggi non ci ritroveremmo a difenderci da possibili azioni terroristiche” – spiega Cirielli
“Abbiamo il dovere di non abbassare la guardia e di rafforzare controlli, ma allo stesso tempo appare irrinunciabile una nuova politica sulla immigrazione che punti al blocco degli sbarchi e alla difesa dei confini nazionali”- conclude il parlamentare salernitano

