Carceri, Carceri, Cirielli: Solidarietà alla polizia penitenziaria. Bonafede si assuma le sue responsabilità

“Piena solidarietà e supporto alle iniziative di protesta organizzate dalle sigle sindacali della Polizia Penitenziaria (Sapp, OSapp, Uilpa PP, Sinappe, Uspp, Fns Cisl e Cgil Fp) che, nella giornata di oggi, hanno annunciato lo stato di agitazione e la sospensione delle relazioni sindacali”. Lo dichiara il Questore della Camera Edmondo Cirielli (FdI): “E’ davvero sconcertante che il ministro Bonafede si ostini a snobbare le richieste di confronto da parte dei sindacati della Polizia Penitenziaria che, ormai da tempo, chiedono al Governo di intervenire, con urgenza,  in merito alla grave carenza di personale del Corpo e all’emergenza sicurezza nelle carceri italiane, dove, ormai quotidianamente, si verificano aggressione ai danni degli uomini e delle donne in divisa che ci lavorano. Bonafede – conclude Cirielli – si assuma le sue responsabilità oppure si dimetta perché, con questo suo comportamento, non è degno di fare più il ministro della giustizia”.  

