Pesca, Rampelli: Il Governo Renzi-Gentiloni regala il nostro mare alle multinazionali

“I governi Renzi-Gentiloni stanno regalando il nostro mare alle multinazionali della  pesca, massacrando la nostra flotta, che fino a qualche anno fa era la prima in Europa e tra le migliori del mondo. Regolamenti europei, leggi di recepimento delle direttive, applicazione di sanzioni per decine e decine di migliaia di euro stanno mettendo sul lastrico i pescatori italiani. Piccoli imprenditori costretti a lottare da soli contro l’Unione Europea che vuole favorire la diffusione di un mercato del pesce surgelato pescato nei mari asiatici, con inesistenti garanzie sanitarie per i consumatori italiani, bambini in testa.
Oggi i pescatori, ieri gli ambulanti e i tassisti, i commercianti e pizzettai. Sono venuti in centinaia a protestare e tutti denunciano la stessa stortura: il governo e l’Europa vogliono uccidere il lavoro e l’economia reale per favorire grande distribuzione e multinazionali.
Anche le rivendicazioni dei pescatori diventeranno una mozione che FDI AN presenterà alla Camera e sulla quale chiederemo l’adesione di tutti i gruppi parlamentari”.

È quanto ha dichiarato il capogruppo di Fratelli d’Italia-Alleanza nazionale Fabio Rampelli partecipando alla manifestazione dei pescatori davanti alla Camera dei deputati
