Sanità &#8211; Visita Parlamentare a &#8220;Paolo Merlo&#8221; La Maddalena, Deidda: Da Camera Iperbarica ad altri Reparti offensivo non utilizzarli a pieno regime. Riconoscere insularità e più utenza per aumento presenza militari 

Un ospedale nuovo di zecca, con tutti i crismi del risparmio energetico e tenuto in maniera perfetta dal personale. La visita del Deputato di Fratelli d’Italia Salvatore Deidda, accompagnato da una delegazione del partito con il portavoce Gigi Carbini e la dirigente locale Federica Porcu insieme al Sindaco di La Maddalena Montella è iniziata dalla Camera Iperbarica, oggetto di una interrogazione dello stesso Deidda con il capogruppo Lollobrigida.

“Un macchinario che salva delle vite, nuovissimo e che dovrebbe funzionare, quanto meno 6 mesi l’anno, per le urgenze che invece, per la burocrazia e la cecità di una certa politica, vengono dirottate addirittura a Cagliari. Inaccettabile da sotto tutti i punti di vita” dichiara Deidda ricordando quanto le peripezie di un trasferimento di un turista Romano qualche anno fa

“Non si può rischiare una vita dimenticando che La Maddalena è un’isola nell’isola e questa sua condizione di insularita’ ulteriore va riconosciuta anche per altre specialità come avviene in tutte le altri parti del mondo” continua l’esponente di FdI ricordando che grazie alla Marina Militare che ha trasferito nuovi corsi ci sarà un aumento di persone nell’isola e sarà un impegno prevedere nuovi sviluppi allo studio della Commissione Difesa

“Olbia è più lontana di quanto sembri. Dobbiamo fare un fronte comune verso la Regione e verso il Governo per riconoscere che è impossibile partorire in aereo o fare a meno nel Pronto Soccorso di un cardiologo o di avere una scorta di sangue adeguata alle emergenze. Manca il personale per poter programmare ferie e non chiudere nessun reparto e per questo va un ringraziamento al personale tutto che per mantenere in vita e nella massima efficienza si sacrifica ogni giorno” conclude Deidda

” l’Ats sta facendo danni anche qui e si è dimenticata che esiste anche La Maddalena come altri Ospedali che aspettano risposte da troppo tempo. Nessuno vuole Grandi ospedale ma chiede il diritto di vivere nell’isola e avere il diritto alla salute”
