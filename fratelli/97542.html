Immigrati, Meloni: Venga Hermann a dare una mano&#8230;

…GOVERNO MANDI QUESTA GENTE A QUEL PAESE. «Voglio dire al ministro bavarese Hermann che i nostri militari…
  
…le nostre forze dell’ordine, i nostri medici, i nostri volontari e tutti coloro che quotidianamente si adoperano per affrontare in assoluta solitudine un’emergenza continentale, come quella dell’immigrazione, fanno del loro meglio. Se Hermann ritiene che questo non sia sufficiente può sempre venire lui a dare una mano personalmente o può mandare qualcuno dei militari, delle forze dell’ordine, dei medici, dei volontari della sua ricca ed egoista nazione. Altrimenti l’unica parola che Hermann dovrebbe pronunciare rispetto al lavoro degli italiani è “grazie”. La supponenza e l’arroganza di questi personaggi che si permettono di dare lezioni all’Italia è intollerabile e ci chiediamo quando la nostra Nazione avrà un capo del governo e dei ministri capaci di mandare a quel paese questa gente. Invece, tanto per cambiare, stanno tutti zitti e il Viminale sa dire solo “no comment”».
E’ quanto scrive su facebook il presidente di Fratelli d’Italia-Alleanza nazionale, Giorgia Meloni.
 
 
Roma, 22 agosto 2014
