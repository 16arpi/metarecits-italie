Carburante, FdI: Ministro Franco scongiuri sciopero annunciato e metta in sicurezza settore

“Apprendiamo da alcune fonti che nel prossimo decreto verrà  inserito anche un taglio di circa 30 centesimi del prezzo di vendita del metano per autotrazione per il consumatore finale, sia per l’IVA sia per le accise”.
Lo dichiarano i deputati di Fratelli d’Italia Massimiliano De Toma e Tommaso Foti.
“Auspichiamo che il Ministro dell’Economia e delle Finanze, Daniele Franco, scongiuri lo sciopero annunciato e metta in sicurezza il settore che comprende gli operatori della benzina, del gasolio e del Gpl. È da diverso tempo che denunciamo le irregolarità e le speculazioni che attanagliano l’intero settore e pretendiamo che questo Governo dia risposte tempestive per queste problematiche incombenti che attanagliano la filiera, ma anche famiglie e imprese, e per evitare che i prezzi, anche di benzina e gasolio, tornino a lievitare”.
