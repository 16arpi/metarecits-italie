La classifica: sindaci FdI i più amati d&#8217;Italia

“I risultati del Governance Poll 2025 confermano ancora una volta l’ottimo lavoro dei nostri amministratori locali. Marco Fioravanti, sindaco di Ascoli Piceno, è oggi il primo cittadino più amato d’Italia con il 70% di gradimento: un riconoscimento che premia anni di dedizione, ascolto e concretezza amministrativa. Alessandro Tomasi, sindaco di Pistoia e segretario toscano di Fratelli d’Italia, è primo tra i sindaci della Toscana, con un aumento significativo di consensi. La sua leadership, costruita sul dialogo con i cittadini e sulla capacità di dare risposte reali, rappresenta il modello di amministrazione che vogliamo portare anche alla guida della Regione Toscana. Un plauso anche a Francesco Acquaroli, presidente della Regione Marche, che con il 50,5 conquista il consenso della maggioranza dei marchigiani. Il suo percorso è la prova che governare bene, con serietà e visione, paga. Con questi risultati, guardiamo con fiducia alla sua ricandidatura alle prossime Regionali: le Marche meritano continuità, stabilità e un governo capace di affrontare le sfide future con concretezza. Fratelli d’Italia è orgogliosa di questi amministratori, che con il loro lavoro quotidiano dimostrano cosa significhi davvero essere al servizio del territorio”. Lo dichiara il capogruppo di Fratelli d’Italia alla Camera dei deputati, Galeazzo Bignami.
“Con amministratori così, Fratelli d’Italia guarda al futuro con determinazione, pronta a continuare a servire i cittadini con competenza, responsabilità e visione”, aggiunge Elisabetta Gardini, vicecapogruppo di Fratelli d’Italia alla Camera dei deputati, commentando la classifica diffusa da Il Sole 24 Ore sul gradimento di sindaci e governatori italiani.
