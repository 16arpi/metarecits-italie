Energia, Bignami: inaccettabile semplificazione Draghi pace &#8211; condizionatori

“E’ inaccettabile la semplificazione fatta dal presidente Draghi tra pace e condizionatori. Alle imprese ceramiche, le vetrerie, le acciaierie, le aziende agricole non basta spegnere i condizionatori, avranno inevitabilmente un incremento insostenibile dei prezzi per poter continuare a produrre e molte di queste non riusciranno a pagare le bollette. L’inflazione che sfiora il 6% erode i risparmi delle famiglie e ad oggi non è previsto nessun aiuto concreto da parte del Governo. Da settembre Fratelli d’Italia chiede e propone provvedimenti concreti per calmierare gli aumenti energetici, abbiamo proposto anche di rivedere il Pnrr e di riprendere le estrazioni di gas in Italia ma finora nulla è stato fatto”. 
Cosi il deputato di Fratelli d’Italia Galeazzo Bignami, ospite della trasmissione Mattino Cinque, in onda su canale 5.
