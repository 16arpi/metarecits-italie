Eur spa, Rampelli: Risoluzione unitaria per garantire continuità gestione

IL GOVERNO NON ESCLUDE RICAPITALIZZAZIONE. “Grazie alla ferma opposizione mostrata in commissione Bilancio, il Governo non esclude la possibilità di una ricapitalizzazione dell’Eur Spa”.
È quanto ha dichiarato il capogruppo di Fratelli d’Italia-Alleanza nazionale Fabio Rampelli che oggi ha illustrato in V commissione la risoluzione.
“La risoluzione che alla fine è stata approvata – ha aggiunto Rampelli – è unitaria e ha messo insieme praticamente tutte le forze politiche che hanno difeso la ricapitalizzazione della società Eur e l’hanno insistentemente proposta come unica soluzione per la manutenzione e la valorizzazione del patrimonio di architettura razionalista del quartiere Eur”.
“Abbiamo chiesto – ha puntualizzato il capogruppo – la salvaguardia dei posti di lavoro, la proprietà pubblica, il vincolo di destinazione d’uso degli edifici, la continuità gestionale e, infine, il sottosegretario Paola De Micheli ha dichiarato che non sarebbe stato escluso a priori lo strumento della ricapitalizzazione. Un risultato importante che rappresenta un ulteriore passo in avanti sulla strada della tutela di una società storica con un insostituibile funzione culturale e territoriale. Un ringraziamento particolare va alle forze di maggioranza e di opposizione che hanno saputo convergere su questo obiettivo”.
