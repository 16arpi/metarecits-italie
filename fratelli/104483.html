Voucher, Rizzetto: Perse opportunità di lavoro, nessuna sostituzione prevista dal Governo

 
“Il ministro Poletti non ha risposto su quali saranno gli strumenti con cui sarà sostituito il voucher e in quali tempi. Lo stesso sindacato che ha indetto il referendum utilizzava i voucher di cui chiedono l’abrogazione. Abbiamo ascoltato imprenditori, agricoltori, famiglie che utilizzavano i buoni in modo virtuoso. Cinquantamila opportunità di lavoro perse nel settore agricolo perché non si sa come potranno essere retribuiti questi lavoratori occasionali”.  È quanto ha dichiarato il deputato di Fratelli d’Italia-Alleanza nazionale Walter Rizzetto, vicepresidente della commissione Lavoro, intervenendo in aula durante il question time al ministro del Lavoro Giuliano Poletti.
