Governo, Donzelli: Pd ha affossato la famiglia, subito incentivi a chi fa figli

Domani a Todi (PG) la conferenza “Famiglia. Welfare d’Italia”: “Rilanciare politiche serie, sarà al centro del nostro programma”. «Se non investirà immediatamente su politiche che aiutino le giovani famiglie a fare figli, l’Italia è una nazione a rischio estinzione. Dopo anni di governi della sinistra, che hanno letteralmente affossato la famiglia, è ora di cambiare per rilanciare serie politiche di sostegno e incentivi. Fratelli d’Italia invita tutti coloro che condividono questi valori a partecipare domani a Todi alla conferenza “Famiglia. Welfare d’Italia”». E’ quanto afferma il coordinatore dell’esecutivo nazionale di Fratelli d’Italia Giovanni Donzelli sull’incontro che si svolgerà sabato 17 giugno, dalle 14.30 presso l’Hotel Bramante (via Orvietana 48).
«Giorgia Meloni ha voluto fortemente questo incontro – sottolinea Donzelli – perché crediamo che la famiglia sia uno dei temi cardine dai quali rilanciare politiche vicine ai cittadini, e che sarà al centro del nostro programma di governo in vista delle prossime elezioni politiche. C’è bisogno di un cambio di rotta netto e deciso per affermare un’identità nazionale e i nostri valori messi sempre più seriamente in pericolo – conclude Donzelli – Fratelli d’Italia continuerà a chiedere azioni forti a sostegno degli italiani che hanno voglia di investire sul loro futuro”.
