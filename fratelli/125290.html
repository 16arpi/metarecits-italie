Enac: buon lavoro a Di Palma. Auspichiamo cambio di rotta

“Vogliamo rivolgere gli auguri di buon lavoro al nuovo presidente dell’Enac, avv. Gianluigi Di Palma. Con la sua nomina, votata favorevolmente da Fratelli d’Italia nelle commissioni Trasporti del Parlamento, auspichiamo vi sia un netto cambio di rotta all’interno dell’Ente. Per un rilancio importante di tutto il comparto dell’Aviazione civile italiana sono necessarie nuove strategie e un’organizzazione efficiente ed efficace. Riteniamo fondamentale lavorare sulla riorganizzazione e sull’implementazione degli scali nazionali più importanti, quelli lombardi e quelli laziali, per aumentare la competitività degli aeroporti italiani e migliorare la capacità di rispondere alle richieste del mercato”. 

Così in una nota i deputati di Fratelli d’Italia Marco Silvestroni, Mauro Rotelli e Lucia Albano, rispettivamente capogruppo e componenti FdI in commissione Trasporti della Camera.
