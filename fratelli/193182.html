Def: Bene proroga taglio del cuneo fiscale

“Il governo Meloni ha prorogato il taglio del cuneo fiscale per tutto il 2025. Una misura concepita in un periodo di grande difficoltà e con il macigno dei debiti del Superbonus, ma che riesce lo stesso ad aiutare concretamente famiglie, lavoratori e imprese. Basta sprechi dei soldi dei contribuenti, ora investiamo ogni singola risorsa sul lavoro, sulla formazione e sulla crescita. L’Italia continua il suo percorso di rilancio con stabilità e continuità di governo. Parliamo di fatti, senza perdere tempo con le provocazioni pretestuose dell’opposizione. Questo Governo ha mantenuto scadenze e impegni a livello internazionale, acquisendo autorevolezza, e ha mantenuto nel nuovo Def misure come appunto il taglio del cuneo fiscale. A differenza loro, che con un bonus di qua e uno di là ci hanno lasciato delle voragini incredibili”.
Lo dichiara Lino Ricchiuti, vice responsabile nazionale del Dipartimento Imprese e mondi produttivi di Fratelli d’Italia.
