Marò, Petrenga: Con loro il 2 giugno grande festa di riscatto nazionale

 “Giorgia Meloni ha avuto una bellissima idea.  Sarebbe una  festa della Repubblica davvero diversa per tutti gli italiani vedere  i nostri Marò sfilare insieme.  I due fucilieri possono diventare il simbolo del nostro riscatto nazionale e non c’è giornata migliore di quella del 2 giugno per poterla celebrare. Mancano poco meno due settimane. Ma dopo tanti anni di attesa, e a seguito della sentenza del tribunale dell’Aja, con una convincente mobilitazione politico-istituzionale, forse questo miracolo si può realizzare”. È quanto dichiara la deputata di Fratelli d’Italia-Alleanza nazionale Giovanna Petrenga a commento dell’appello lanciato dal candidato sindaco Giorgia Meloni al presidente del Consiglio Matteo Renzi.
