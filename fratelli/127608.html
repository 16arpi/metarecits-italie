Balneari: Blitz rinnovo concessioni mette in ginocchio settore

Fratelli d’Italia è da sempre al fianco dei balneari, a difesa di un comparto che rischia di essere messo in ginocchio dalle assurde normative europee e da un governo pronto a un blitz che porterebbe il rinnovo delle concessioni attraverso bandi di gara. Una proposta irricevibile per gli operatori. Questo settore strategico non può pagare le logiche miopi dell’Ue e le decisioni che l’esecutivo dei migliori si appresta a ricevere senza difendere il tessuto produttivo e senza tutelare quelle famiglie che, con il loro lavoro, hanno valorizzato il territorio e fatto crescere la nostra economia”. 
Lo dichiarano il capogruppo di FDI in Commissione X alla Camera, Riccardo Zucconi; il capogruppo FDI in Commissione V, Paolo Trancassini; il deputato Lucia Albano; il responsabile nazionale Turismo FDI, Gianluca Caramanna, e Costanza Bianchini, coordinatrice Turismo-balneare, intervenuti al presidio in corso presso il Mise.

