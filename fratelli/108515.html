Roma, Meloni: Grazie a FdI la festa della mamma è salva

“Grazie a Fratelli d’Italia la festa della mamma è salva. L’Assemblea Capitolina ha approvato all’unanimità un ordine del giorno unitario che recepisce la nostra mozione sulla valorizzazione della festa della mamma, del papà, dei nonni e della famiglia nella formazione degli asili nido.

 
Questa vittoria è frutto di un grande lavoro che in questi giorni ha visto Fratelli d’Italia in prima fila insieme alle associazioni, per portare all’attenzione del Campidoglio il tema della centralità di queste ricorrenze dopo la notizia della cancellazione della festa della mamma in una struttura del Municipio VIII.
 
Non ci fermiamo qui: presenteremo in tutta Italia una mozione analoga per salvare la festa della mamma e del papà in tutti i nostri comuni”.
 
E’ quanto dichiara in una nota il presidente di Fratelli d’Italia, Giorgia Meloni.

