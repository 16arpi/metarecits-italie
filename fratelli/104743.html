Giustizia, Cirielli: Riforma Magistratura onoraria vergognosa

“Lo schema di decreto licenziato dal Consiglio dei Ministri sui magistrati onorari è vergognoso. Il governo Gentiloni decide di penalizzare migliaia di professionisti, il cui lavoro è già privo di garanzie e malpagato dallo Stato”. È quanto dichiara Edmondo Cirielli, deputato di Fratelli d’Italia-Alleanza Nazionale, responsabile del Dipartimento Giustizia del partito.
“Fratelli d’Italia è al fianco di questi lavoratori – aggiunge – e farà di tutto per bloccare una riforma che aumenta il precariato e mette ancora una volta in secondo piano la sicurezza dei cittadini. Anziché restituire dignità agli operatori del diritto, l’esecutivo sceglie di mortificarli e di continuare a marginalizzarli. Una decisione che la dice lunga su quali siano le priorità del governo”.
