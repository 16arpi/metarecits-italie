Difesa, La Russa: Difficoltà per leva obbligatoria, allargare nostra legge su servizio volontario

“Noi sappiamo bene le difficoltà che ci sono per ripristinare la leva obbligatoria e per questa ragione non vogliamo alimentare speranze inutili. Fratelli d’Italia ha proposto di allargare a 40 giorni, la legge che già c’è e che abbiamo voluto noi e che la sinistra non ha più finanziato, e che consente a chi vuole di partecipare per tre settimane alla vita delle Forze armate. Una partecipazione che dà accesso a tutta una serie di crediti, universitari o per i concorsi. Perché avvicinarsi alle Forze armate è un qualcosa che forma il carattere, che aiuta a capire l’importanza del servire la Patria e che allontana le nuove generazioni da atteggiamenti che ci piacciono meno.
Così Ignazio La Russa, deputato di Fratelli d’Italia a margine dell’incontro organizzato a Milano dall’Associazione Nazionale Alpini, sul ritorno della leva obbligatoria.
 
