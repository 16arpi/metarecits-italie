Def, Meloni: Preoccupati da coperture aleatorie

ASPETTIAMO TESTO PER VALUTARE NEL MERITO  «Come Fratelli d’Italia-Alleanza Nazionale non siamo chiamati a valutare i provvedimenti sulla base delle slide o degli slogan buoni per le conferenze stampa ma sulla base dei testi.
  
 Stiamo aspettando di leggere quei testi. Speriamo che nel Def ci siano delle coperture che a oggi ci sembrano aleatorie o addirittura preoccupanti, come quando dicono che mettono 80 euro in busta paga ma che tolgono 65 euro dalle detrazioni per i coniugi a carico. Valuteremo il merito e speriamo che gli italiani non si accorgano troppo tardi che i soldi non c’erano». 
Lo ha detto ai giornalisti il presidente di Fratelli d’Italia-Alleanza nazionale, Giorgia Meloni, a margine della presentazione del simbolo di FdI-An alle elezioni europee.
Roma, 9 aprile 2014
