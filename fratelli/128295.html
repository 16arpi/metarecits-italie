Deidda: approvato Odg conferma proroga contratto medici e personale sanitario forze armate

“Abbiamo preso un impegno solenne e stiamo cercando di rispettarlo. Confermare i medici e gli infermieri, assunti nella Forze Armate, non solo ha una giustificazione nel prezioso e riconosciuto lavoro che hanno portato avanti ma è anche una occasione per sostenere il Sistema Sanitario Nazionale, oggi in grave sofferenza. La loro è una scelta di vita: guadagnerebbero di più con la carriera nella sanità pubblica o privata, ma vogliono servire la Patria e la Comunità con la divisa delle Forze Armate. Approvato, anche oggi, questo mio ordine del giorno che impegna il Governo a confermarli e impiegarli a supporto del Paese. Il loro contratto scade a fine marzo. Nel decreto Milleproroghe si è riaperta una possibilità di una loro conferma per altri mesi, nelle more dell’approvazione della proposta sulla legge 244. Grazie alla collega Maria Tripodi che sta condividendo questa proposta. In giornata potremo avere belle notizie”, è quanto dichiara Salvatore Deidda, deputato di FdI e Capogruppo in Commissione Difesa
