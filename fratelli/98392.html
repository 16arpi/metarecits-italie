Boko Haram è sinonimo di terrore senza fine. I bambini kamikaze sono esseri umani&#8230;

…AI QUALI QUALCUNO HA SCELTO DI TOGLIERE OGNI DIRITTO. Rapiti, violati, costretti ad uccidere se stessi ed i loro simili. Sono Vittime inconsapevoli, strumenti di morte, trattati come se fossero armi.

E’ allarmante la circostanza che il numero di kamikaze bambini arruolati nelle aree calde del mondo cresca in misura inversamente proporzionale alla loro età. Sono addolorata per l’orrore documentato di quanto accaduto nei giorni scorsi nella città di Baqa nel nord-est della Nigeria ed è ora che la Comunità Internazionale si attivi concretamente per fermare l’eccidio e per non lasciare sole nell’indifferenza queste Vittime inconsapevoli, esseri umani abbandonati a se stessi che quando sopravvivono alla violenza sono la fame e gli stenti ad ucciderli. L’uso dei bambini imbottiti di esplosivo per eludere i checkpoint o per passare inosservati è la novità più tragica dei nuovi conflitti armati e l’aspetto più sconcertante è che gli manca la consapevolezza che uccideranno anche se stessi nel compimento della missione per la quale sono addestrati. Sono esseri umani ai quali è sottratta l’infanzia, ai quali qualcuno ha deciso di rubare il futuro. Questo massacro senza fine è un abominio ributtante. Il terrore è la morte della ragione, logica alla quale noi non ci piegheremo mai. Tiziana Montinari, Responsabile Nazionale Dipartimento Tutela Vittime Fratelli d’Italia-AN
