Varchi: sbagliato allearsi con Miccichè e Lombardo

(DIRE) Roma, 19 gen. – Fuori dalla coalizione raccoglieremmo certamente piu’ consensi, ma il senso di responsabilita’ ha imposto l’accordo con le altre forze alternative alla sinistra per non consegnare l’Italia a Bersani e Vendola”. Lo ha detto Carolina Varchi, alla presentazione della sua candidatura alla Camera dei Deputati nella lista di Fratelli d’Italia, in merito all’alleanza con gli autonomisti.  Ritengo comunque sbagliato da parte del PdL- ha aggiunto- la scelta di allargare l’alleanza in Sicilia a personaggi come Micciche’ e Lombardo, autonomisti a corrente alternata, responsabili della sconfitta del centrodestra alle recenti regionali. Confido comunque negli elettori il cui voto per FdI potra’ spazzare via le scorie del vecchio centrodestra siciliano. Raffaele Lombardo candidato al senato? Forse e’ in cerca dell’immunita’ parlamentare, ha concluso Varchi. (Com/Pol/ Dire)
