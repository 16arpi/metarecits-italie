Politiche di coesione, nuovo accordo con la Regione Toscana: investimenti pari a 1 miliardo di euro

Anche in Toscana siglato l’ Accordo per le Politiche di Coesione siglato tra il Presidente del Consiglio Giorgia Meloni e il Presidente della Regione Toscana Eugenio Giani presso Palazzo Strozzi Sacrati.Si tratta del quindicesimo Accordo, ulteriore tappa del percorso intrapreso dal Governo per restituire un quadro organico delle risorse dei fondi FSC disponibili per il ciclo 2021-2027 in modo da renderne gli impieghi più efficaci per riequilibrare le disparità territoriali e contribuire allo sviluppo strutturale di tutta la Nazione.
“Con l’Accordo di oggi destiniamo complessivamente a questo territorio risorse del Fondo di Sviluppo e Coesione per 683,6 milioni di euro: 110,9 milioni sono stati assegnati come anticipo nel 2021 con la Delibera CIPESS n. 79 e altri 41 milioni di euro con la Delibera CIPESS n. 17 dello scorso 20.07.2023 con cui è stata finanziata la Riqualificazione e riconversione del polo industriale di Piombino”, spiega il Ministro Raffaele Fitto. “Se alle risorse FSC, che includono 102,4 milioni da destinare al cofinanziamento dei Programmi UE, aggiungiamo la quota di risorse già rese disponibili da altre fonti finanziarie (circa 381,2 milioni di euro) raggiungiamo un volume di investimenti pari a 1 mld di euro”, prosegue Fitto.
“Con queste risorse vengono finanziati complessivamente 176 progetti per interventi previsti nel campo dei trasporti e della mobilità, per la riqualificazione urbana, per la tutela e salvaguardia ambientale. Nel solco del percorso intrapreso il lavoro va avanti a ritmi serrati: nei prossimi giorni la sigla di nuovi accordi con la Regione Basilicata e  il Molise”.
Così il Ministro per gli affari europei, il Sud, le politiche di coesione e il PNRR Raffaele Fitto.
