Legittima difesa, Foti: Spiace voto Lega contro nostri odg per limitare discrezionalità giudici

“Siamo lieti che in tema di sicurezza, il Parlamento stia finalmente arrivando all’approvazione di una importante legge fortemente voluta dal centrodestra e in particolar modo da Fratelli d’Italia che, per prima, ha coniato lo slogan ‘la difesa è sempre legittima’. Dispiace però dover constatare, la bocciatura da parte del governo e soprattutto della Lega, di due ordini del giorno presentati da FDI e che avrebbero ridotto la discrezionalità che questa stessa legge lascia ai giudici. Non dal M5S ma almeno dagli amici della Lega infatti, ci saremmo aspettati un voto favorevole alle nostre proposte di buon senso e che andavano a tutelare maggiormente la vittima dell’aggressione e ad evitare pericolose e ingiuste difformità nelle decisioni che vengono prese nelle aule dei Tribunali”.
Lo dichiara Tommaso Foti, vicecapogruppo alla Camera di Fratelli d’Italia.


