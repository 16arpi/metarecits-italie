Manovra, Meloni: Italia ha bisogno di lavoro e crescita

“Taglio delle tasse, lavoro, crescita: di questo ha bisogno l’Italia. Il problema non è se si spendono o non si spendono i soldi in deficit. Il problema è per cosa quei soldi si spendono. Noi continuiamo a chiedere sostegno all’impresa italiana, a chi lavora, a chi produce e a chi può assumere. Sono le battaglie che Fratelli d’Italia porterà in Aula quando si discuterà la manovra”.
Lo ha detto il presidente di Fratelli d’Italia, Giorgia Meloni, oggi a Sutri interpellata dai giornalisti a margine dell’intitolazione di una strada a Giorgio Almirante.

