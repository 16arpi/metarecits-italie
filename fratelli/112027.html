Difesa &#8211; Buche Roma, FdI: Militari non sono tappabuchi di amministrazione catastrofe

“Sono stato il primo ad elogiare alla Camera le capacità del Genio Militare nell’affrontare le emergenze e le calamità naturali ma trovo assurdo rivolgersi all’Esercito per sopperire ad emergenze ataviche come quella delle buche del manto stradale di Roma dovute all’incapacità gestionale di una amministrazione comunale. Se non ci fosse da piangere, davanti a certe proposte, ci sarebbe da chiedersi se gli stessi proponenti 5 Stelle non ritengano una catastrofe l’Amministrazione Raggi tanto da dover delegare le Forze Armate. In attesa di capire meglio come sarà portata avanti questa loro idea di lavoro, non ci resta che ironizzare ricordando che i militari sono sì dei servitori della Patria ma vanno valorizzati, addestrati e attrezzati e non utilizzati per tappare i buchi di chi fallisce”.
Lo dichiara Salvatore Deidda, deputato di Fratelli d’Italia e capogruppo in Commissione Difesa.
