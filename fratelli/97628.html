Csm-consulta, Rampelli: Il rottamatore non rottama le correnti interne

“Il  balletto squallido sull’elezione dei componenti del Csm e della Corte Costituzionale dimostra l’altra faccia del Renzi rottamatore. Qui sta andando in onda, per giunta in diretta, lo scontro tra correnti della neo Repubblica renziana.
  
Con buona pace di Napolitano e dei suoi richiami. E il premier non ci venga a dire che il governo non c’entra perché la questione è politica e lui è il capo del primo partito italiano. L’ennesima fumata nera che si è consumata oggi lo copre di ridicolo”. 
E’ quanto dichiara il capogruppo di Fdi-An Fabio Rampelli
Roma, 12 settembre 2014
