Festa della Repubblica, Rampelli: Gaffe del Ministro Pinotti?

“Il ministero della Difesa è pronto a celebrare la Festa della Repubblica, giustamente come ogni anno. Stupisce però che la comunicazione istituzionale metta in mostra dei sindaci.
Nel manifesto celebrativo per il 2 giugno, si legge ‘Le forze armate celebrano la Festa della Repubblica’ a corredo di un’immagine che riporta sindaci in corteo, quasi i militari in divisa non facciano parte della Repubblica e debbano spogliarsi dei propri abiti per sentirsi parte della Festa.
Qualcuno alla Difesa si vergogna di dare la giusta visibilità ai nostri militari? La cosa è stata notata. Evidentemente c’è poca sensibilità nei confronti di coloro che difendono la nostra libertà e la nostra Repubblica, in Italia e nelle aree di guerra. O, peggio, c’è una strumentale attenzione ai sindaci in vista delle prossime elezioni amministrative.
Di sicuro questo manifesto mortifica il ruolo delle Forze Armate che oltretutto sfilano tradizionalmente da qualche decennio in via dei Fori imperiali, ancora non sostituiti da personalità civili”.
È quanto dichiara il capogruppo di Fratelli d’Italia-Alleanza nazioanale Fabio Rampelli.
