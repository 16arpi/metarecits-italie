Governo, Meloni: Mattarella smentisca ipotesi fine legislatura a maggio, sarebbe scelta indegna e FdI è pronta a chiamare in piazza italiani

“Spero che il Presidente della Repubblica Mattarella smentisca categoricamente il tentativo che gli viene attribuito di voler mandare la legislatura oltre la fine naturale a marzo per tenere in sella il governo abusivo di Gentiloni almeno fino a maggio per fargli approvare leggi come la cittadinanza automatica agli immigrati. Sarebbe un atto di arroganza inaudito, una scelta indegna di una democrazia evoluta. Fratelli d’Italia sarebbe pronta a chiamare in piazza i milioni di italiani che chiedono solo il diritto sacrosanto di scegliere il loro Governo e non farselo imporre contro volontà da infiniti giochi di palazzo”.
Lo scrive su Facebook il presidente di Fratelli d’Italia, Giorgia Meloni.
