Agricoltura, De Carlo: il Governo  si concentri sull’ emergenza attuale e lavori per indipendenza

“Bene l’approvazione del provvedimento sul km 0 che consentirà a tante piccole realtà maggiori margini, ma il tema centrale oggi è rimettere la ‘chiesa al centro del villaggio’, e cioè ridare priorità al settore primario attraverso una maggiore indipendenza. È necessario aiutare i tanti agricoltori che con l’aumento dei costi dell’energia per l’80%, del gasolio del 60% e dei concimi del 170% fanno fatica a seminare quei prodotti che oggi è vitale coltivare all’interno dei nostri confini nazionali. Faccio quindi appello al governo affinché si concentri su misure che nell’immediato possano far fronte a questa emergenza e contestualmente avvii un piano strutturale che punti ad una maggiore indipendenza. Quando e se il governo andrà verso questa direzione troverà FdI sempre dalla sua parte”.

A dirlo il senatore Luca De Carlo, responsabile nazionale Agricoltura di FdI durante la discussione in Aula al Senato.
