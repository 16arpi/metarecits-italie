P.A., Meloni: Taglio spesa pubblica non si fa bloccando&#8230;

…STIPENDI, GRAVE COLPIRE SETTORI COME FORZE DELL’ORDINE. «La spesa pubblica si taglia colpendo sprechi, privilegi, rendite di posizione e tutte le inefficienze che caratterizzano la nostra macchina pubblica, non riducendosi alla più banale delle soluzioni: bloccare gli stipendi dei dipendenti pubblici.
  
Questo è il classico atteggiamento di chi, privo di coraggio e di forza decisionale, sceglie di far ricadere indistintamente su tutti il costo della propria incapacità di risolvere i problemi. Ed è ancor più grave che il blocco della contrattazione colpisca anche quei settori della pubblica amministrazione che, più di altri, hanno fatto sacrifici in questi anni ma che nonostante tutto continuano a servire fedelmente lo Stato e i cittadini, primi tra tutti gli appartenenti alle Forze dell’Ordine». 
È quanto dichiara il presidente di Fratelli d’Italia-Alleanza Nazionale, Giorgia Meloni. 
Roma, 4 settembre 2014
