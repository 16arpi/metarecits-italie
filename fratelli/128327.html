Ucraina. Lollobrigida: Draghi riferisca in aula, grave che Parlamento non ancora informato

“Fratelli d’Italia chiede, ancora una volta, che il presidente Draghi venga in Aula a relazionare su quanto sta accadendo in Ucraina. La situazione si aggrava ogni ora e il rischio di una guerra diventa sempre più reale. Avevamo avanzato già questa richiesta nei giorni scorsi, chiedendo al presidente Fico di farsi portavoce di questa nostra istanza. Lo avevamo fatto anche in una riunione dei capigruppo, dove erano emerse una sensibilità comune e una ampia condivisione sull’importanza delle comunicazioni di Draghi alle Camere. Riteniamo molto grave che il Parlamento non sia stato ancora informato e che non sia stato ancora coinvolto, come già accaduto in passato e in simili occasioni”.
 Lo dichiara il capogruppo di Fratelli d’Italia alla Camera, Francesco Lollobrigida.
