Pensioni, Rizzetto: A fine legislatura senza soluzione esodati rimasti senza salvaguardia

“Siamo a fine legislatura e ancora nessuna soluzione per le categorie di esodati rimasti senza salvaguardia. Siamo sottoposti al volere dell’Inps che pone paletti tra dati  e esclusioni arbitrarie a soggetti che invece vanno tutelati”. Ciò è quanto dichiara il vice presidente della commissione lavoro alla Camera, Walter Rizzetto di Fratelli d’Italia, che oggi ha ricevuto risposta dal Ministero del Lavoro alla sua ennesima interrogazione per tutelare gli esodati. “Avevo richiesto i dati necessari di chi è rimasto escluso dall’ottava salvaguardia e iniziative normative definitive per tutelare tutti, compresi lavoratori cosiddetti ex postali e esodati ex Alitalia. Ma nulla, l’unica risposta ottenuta sono i dati parziali e approssimativi dell’Inps. Per il resto nessuna proposta di soluzione da parte del Ministero”. E’ quanto ha dichiarato il deputato di Fratelli d’Italia-Alleanza nazionale Walter Rizzetto, vicepresidente della commissione Lavoro.
