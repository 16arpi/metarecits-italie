Francia, Acquaroli: Scandalosa rimozione statua Giovanni Paolo II&#8230;

…SCRIVERÒ A SINDACO PLOERMEL PER CHIEDERE DI DONARLA A POTENZA PICENA. «Apprendo dalla stampa che la magistratura francese ha ordinato di rimuovere la statua dedicata a Giovanni Paolo II eretta nella città francese di Ploermel, reputandola in contrasto con la laicità dello Stato. Domani mattina scriverò alle autorità francesi e al sindaco della città per chiedere che quella statua sia donata alla città di Potenza Picena. Sarebbe un onore per la nostra città accogliere quello che è un omaggio ad una delle personalità più importanti del XX secolo, oltre che il riconoscimento delle radici cristiane dei popoli europei. Trovo scandaloso il tentativo di abbattere i simboli della nostra identità storica e culturale che una certa ideologia sta portando avanti non solo in Francia ma anche in Italia e in tutta Europa. Un messaggio inequivocabile che i fanatici del relativismo e del pensiero unico dominante stanno già portando avanti. Mi auguro che le autorità francesi accolgano positivamente la mia richiesta, per noi sarebbe un privilegio».
È quanto scrive su Facebook Francesco Acquaroli, sindaco di Potenza Picena e candidato governatore delle Marche per Fratelli d’Italia-An e Lega Nord.
