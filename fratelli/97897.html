Ebola, Meloni: Renzi non esponga Italia a rischio soldati Usa&#8230;

…TRASCORRANO QUARANTENA IN AMERICA. «Legittima la decisione degli Usa di mettere in quarantena i soldati rientrati dalle missioni di pace nei Paesi colpiti dall’ebola.

Ma non è accettabile che questi militari trascorrano l’isolamento nelle basi che gli Usa hanno per il mondo, compresa quella italiana di Vicenza. Sostengo la protesta di Zaia ma credo che non spetti a un governatore di una regione alzare la voce: deve farlo il governo italiano che invece continua a restare muto e a far finta di nulla. Pare che dopo gli 11 soldati già arrivati dalla Liberia, altri 30 militari starebbero per raggiungere la base di Vicenza. Renzi dimostri un briciolo di amor patrio e spieghi al governo statunitense che non c’è alcuna ragione per la quale l’Italia debba esporre il suo popolo a questo rischio. Li vogliono mettere in quarantena? Lo facciano in America, non a Vicenza».
è quanto scrive su facebook il presidente di Fratelli d’Italia-Alleanza nazionale, Giorgia Meloni.
