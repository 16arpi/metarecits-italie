Comunali, Donzelli: C&#8217;è chi digerisce tutto e chi avversa la sinistra

“Ricordiamo a Locatelli che a Catanzaro la Lega ha scelto di sostenere un candidato sindaco che si dichiara talmente a sinistra da aver affermato pubblicamente che mai salirebbe su un palco insieme a Salvini. A Viterbo, dopo aver avuto leale sostegno da parte di Fratelli d’Italia al candidato leghista alle recenti provinciali contro l’alleanza Forza Italia-Pd, alle amministrative la Lega ha preferito costruire una coalizione proprio con chi aveva provocato la sconfitta del centrodestra, scegliendo la sinistra. A Messina la Lega ha scelto di sostenere il candidato di Cateno De Luca concorrente al candidato di tutto il centrodestra. Un percorso a nostro avviso anomalo, ma come sempre saranno i cittadini a decidere. Un fatto però è certo: c’è chi è disposto a digerire tutto e altri, come noi, che avversano la sinistra in ogni sua forma”. Lo afferma in una nota il deputato e responsabile organizzazione di Fratelli d’Italia Giovanni Donzelli, replicando alle dichiarazioni del responsabile enti locali della Lega, Stefano Locatelli.

 
