Carolina Varchi nominata responsabile Famiglia e Valori non negoziabili di FdI

“Sono onorata della scelta del presidente Giorgia Meloni, che rappresenta anche un riconoscimento dell’impegno della comunità politica siciliana di Fratelli d’Italia”.

Così la parlamentare Carolina Varchi, commenta la propria nomina in qualità di componente dell’esecutivo del partito. Varchi, unica siciliana presente nel più importante organo nazionale di FdI, è stata designata responsabile Famiglia e Valori non negoziabili.

“Un ruolo che riguarda tematiche molto attuali e delicate che investono sempre più la politica – dice -. La mia attenzione è rivolta alle questioni bioetiche di inizio e fine vita, al sostegno e alla difesa della famiglia fondata sull’unione tra uomo e donna e alla battaglia contro l’introduzione del gender nelle scuole, per citare soltanto alcune tra le più importanti. Sono l’unica siciliana presente nell’esecutivo nazionale – conclude – e anche in questo ruolo mi impegnerò al massimo per affermare le idee e i valori della destra italiana”.
