Unità d&#8217;Italia, Rampelli: Sovranità sotto attacco, necessario difendere nostro patrimonio storico e culturale

“Giorno della patria e dell’identità, il 158esimo anniversario dell’Unità d’Italia, della Costituzione e della bandiera nazionale ci ricorda la tanta strada fatta dall’Italia nei secoli, il suo ruolo di cerniera tra cultura e il suo essere avamposto di civiltà.
Oggi la sovranità nazionale è perennemente sotto attacco: la grande finanza apolide, l’eurocrazia, il divario nord/sud, la criminalità organizzata, l’immigrazione selvaggia, fino alla destabilizzazione dell’Africa e agli accordi strategici con la Cina comunista la mettono in pericolo e rendono necessaria lungimiranza e capacità di tenuta per difendere un patrimonio storico e culturale che i nostri padri ci hanno consegnato libero e indipendente”.
E’ quanto ha dichiarato Fabio Rampelli, vicepresidente della Camera e deputato di Fdi, a margine della cerimonia all’Altare della Patria in occasione del 158esimo anniversario dell’Unità d’Italia.














