Editoria, La Russa: Solidarietà a giornalisti Ansa

“Desidero esprimere la mia sincera solidarietà ai giornalisti e ai collaboratori dell’agenzia di stampa Ansa che hanno indetto uno sciopero di due giorni dopo la decisione dell’azienda di tagliare diverse posizioni contrattuali. Dal 1945 l’Ansa è indiscutibilmente un punto di riferimento importante e questi tagli oltre a penalizzare lavoratori e famiglie, colpiscono anche quella informazione che l’azienda ha sempre garantito in questi 75 anni di vita. Pur comprendendo le tante difficoltà che l’intero sistema Italia sta attraversando, mi auguro quindi che l’azienda possa presto tornare sui suoi passi”.
Lo dichiara Ignazio La Russa,  vicepresidente del Senato e senatore di Fratelli d’Italia.

