Colle oppio, Ghera-De Priamo: FdI aderisce a fiaccolata contro degrado

“Da tempo Fratelli d’Italia denuncia lo stato di degrado in cui versa il parco di Colle Oppio, una zona di altissimo pregio storico e architettonico lasciata in completo abbandono, in cui i sono sia rifugiati bisognosi di accoglienza, ma anche clandestini e persone dedite allo spaccio, elementi confermati anche dai sequestri di droga effettuati nelle settimane scorse dalla Polizia”. E’ quanto dichiarano in una nota gli esponenti di Fratelli d’Italia, Fabrizio Ghera capogruppo in Campidoglio, Andrea De Priamo portavoce romano e Stefano Tozzi capogruppo nel I Municipi: “Chiediamo l’intervento urgente del Prefetto e della Croce Rossa al fine di ripristinare la legalità all’interno dell’area, mentre ci rivolgiamo al sindaco di Roma per conoscere quali sono i futuri piani di intervento e di riqualificazione che investiranno il parco di Colle Oppio – continua la nota – Si parla tanto di valorizzazione dell’area dei Fori ma su Colle Oppio c’è bisogno di realizzazioni concrete.  E soprattutto vorremmo sapere da Marino che fine hanno fatto i 500 mila euro che proprio Fratelli d’Italia fece stanziare nel precedente bilancio capitolino. Aderiamo alla fiaccolata di oggi insieme ai residenti, ai quali va tutta la nostra solidarietà, nel frattempo Fdi si batterà affinché venga riportata la legalità all’interno del parco e venga tutelata un’area archeologica che è patrimonio della nostra città”.
 
Roma, 11 dicembre 2013
