Nomadi, Ghera: Consegnate firme per smantellamento campi. Ora votare delibera

“Questa mattina una delegazione di Fdi-An ha consegnato al Segretario Generale le firme necessarie, raccolte sul territorio in questi mesi, a sostegno della delibera d’iniziativa popolare con la quale chiediamo lo smantellamento definitivo di tutti i campi nomadi nella città di Roma. E’ ora che nella Capitale torni legalità e sicurezza, chiediamo quindi al Comune di avviare immediatamente l’iter amministrativo affinché la votazione della delibera venga discussa in Assemblea Capitolina. I cittadini si sono espressi in modo chiaro per la chiusura di tutti gli insediamenti, adesso auspichiamo che l’Amministrazione non tradisca la volontà popolare magari rallentando l’iter con ritardi o giochetti vari. Marino e la sinistra hanno permesso sia l’invasione incontrollata di nomadi che l’aumento dei campi in ogni quadrante di Roma, una gestione che ha determinato il proliferare del rovistaggio nei cassonetti, il gravissimo fenomeno della mendicità infantile in barba ai progetti di scolarizzazione e la presenza di refurtiva nei campi certificata in più occasioni e i continui fumi tossici provenienti da taluni campi. Come Fdi-An ribadiamo che è giunto il momento di dire basta, chiudere quindi tutti i campi nomadi senza se e senza ma”.
E’ quanto dichiara in una nota Fabrizio Ghera, capogruppo di Fdi-An in Campidoglio.
