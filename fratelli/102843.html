Liguria, Meloni: Scandalosa scelta Governo impugnare legge legittima difesa, per Renzi-Alfano vengono prima diritti delinquenti

«Scandalosa la scelta del Governo Renzi-Alfano di impugnare la legge regionale voluta dal governatore Toti e dal centrodestra in Liguria per concedere il patrocinio legale gratuito ai cittadini accusati di eccesso colposo di legittima difesa. Prima affossano in Parlamento la legge proposta da FdI per scrivere nero su bianco che la difesa è sempre legittima, ora non trovano nient’altro da fare che impedire alle Regioni di aiutare quegli italiani onesti e perbene che devono affrontare un processo e rischiano di andare in galera solo per essersi difesi. È l’ennesima dimostrazione che per Renzi e Alfano i diritti dei delinquenti vengono prima di quelli delle vittime».‎
Lo dichiara il presidente di Fratelli d’Italia, Giorgia Meloni.
