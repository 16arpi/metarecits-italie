Opere pubbliche, Cirielli: Toninelli dopo aver preso i voti blocca cantieri in Basilicata e isola la Regione

Il ministro “blocca opere” Danilo Toninelli condanna la Basilicata all’isolamento. Toninelli e il M5s dopo aver preso i voti alle ultime elezioni politiche hanno abbandonato la Regione. I cantieri su due fondamentali arterie di collegamento, la Sicignano-Potenza e la statale 407 Basentana sono fermi da mesi. È chiaro come il problema non sia la Tav ma la volontà di questo governo di bloccare ogni intervento di ammodernamento infrastrutturale”. È quanto afferma in una nota Edmondo Cirielli, Questore della Camera dei deputati e commissario regionale Fdi in Basilicata.
“Gli abitanti della Basilicata resteranno isolati dal resto d’Italia senza un’accelerazione delle opere di messa in sicurezza delle due arterie. Speriamo che il ministro non venga in Basilicata per l’ennesima passerella elettorale ma dia risposte concrete all’emergenze della Regione” conclude Cirielli
