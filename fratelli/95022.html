Roma. Giuliano: Municipio VII in prima linea contro abusivismo commerciale

“Raccolgo l’appello lanciato da Federmoda e dal suo presidente Massimiliano De Toma per combattere il ‘gigantismo’ delle bancarelle autorizzate e posizionate sui marciapiedi e davanti ai negozi delle strade commerciali di Roma. Via Tuscolana e le vie limitrofe sono tra queste e il fenomeno segnalato da De Toma tocca da vicino i cittadini e gli operatori commerciali del nostro territorio, che si confrontano ogni giorno con problemi legati al decoro, alla sicurezza e alla concorrenza. Siamo al loro fianco e ci impegneremo affinché la futura amministrazione municipale sia in prima linea in questa battaglia, per far rispettare a tutti quelle regole che sul commercio già esistono e per contrastare con fermezza ogni forma di abusivismo”.  


È quanto dichiara Fulvio Giuliano, candidato del centrodestra alla presidenza del Municipio VII.
Roma, 6 maggio 2013


