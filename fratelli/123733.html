Droghe, Meloni: su delega governativa a Dadone auspicavamo smentita ma è arrivata conferma, centrodestra al Governo si faccia sentire

“Auspicavamo una smentita ma è arrivata una conferma: il premier Draghi ha affidato la delega governativa alle politiche antidroga alla grillina Fabiana Dadone. Per anni FdI ha chiesto l’assegnazione della delega perché era scandaloso che nessuno si occupasse a tempo pieno dell’emergenza droga ma è grave e deludente che per un compito così delicato come la lotta alle dipendenze sia stato scelto un esponente politico firmatario di proposte per legalizzare la cannabis. Non è questa la discontinuità che ci aspettavamo da Draghi. Rinnovo il mio appello ai partiti di centrodestra che sostengono il governo affinché si facciano sentire con decisione: Fratelli d’Italia lo farà dall’opposizione perché su questi temi non sono accettabili cedimenti e compromessi al ribasso”.
Lo dichiara il presidente di Fratelli d’Italia Giorgia Meloni.
