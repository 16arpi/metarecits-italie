Migranti, Rampelli: Ministro Lamorgese ci dà ragione. Ora il Governo attivi il blocco navale

“Il ministro dell’Interno dopo aver fatto sbarcare decine di migliaia di immigrati sulle coste italiane dichiara che ‘l’unico modo per fermare gli sbarchi di immigrati clandestini sulle nostre coste è il blocco delle partenze di barche e barconi’. Ben svegliata al Ministro degli Interni Lamorgese, che ha capito dopo oltre un anno quale è l’unico modo per non essere presi per i fondelli dai trafficanti di uomini e dalle Ong.
Con ritardo dunque il governo ci dà ragione, lo avesse capito prima ci saremmo risparmiati hotspot strapieni, rischio diffusione Covid, fughe dai centri d’accoglienza e migliaia di morti nel Mediterraneo. Ora Il Governo non perda altro tempo e attivi il blocco navale in accordo con le autorità dei paesi nord africani”.
E’ quanto dichiara in una nota Fabio Rampelli, vicepresidente della Camera e deputato di Fdi.
