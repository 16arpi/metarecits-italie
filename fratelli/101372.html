Foibe, La Russa: Pulizia etnica nascosta per decenni come polvere sotto tappeto

“Oggi, Giorno del Ricordo, l’Italia celebra la memoria delle vittime delle foibe e dell’esodo giuliano dalmata. Un eccidio perpetrato dai partigiani di Tito ai nostri connazionali. Una vera e propria pulizia etnica negata per decenni anche da nostri connazionali, nascosta sotto un tappeto come si fa con la polvere. Libri e libri di storia scritti con intere pagine mancanti sul nostro passato. Se non vogliamo che anche ora, lentamente anno dopo anno, torni l’oblio su questa tragedia, è compito di tutti noi tenere alta la memoria su questo passaggio drammatico della nostra storia”.
Lo dichiara Ignazio La Russa, deputato di Fratelli d’Italia.
