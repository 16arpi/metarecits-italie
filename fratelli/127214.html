Turismo,  Caramanna: scelta scellerata Green pass alberghi

“L’obbligo di green pass per gli alberghi, che sono strutture sanificate, rispettano le regole e applicano in maniera ferrea i protocolli di sicurezza, comporterà un notevole danno economico per il turismo. Per un comparto nevralgico per il tessuto produttivo italiano e che ha già registrato un calo di fatturato della spesa di turisti stranieri, pari a 19 miliardi di euro nel 2021 rispetto a due anni fa, è una scelta scellerata. In questo modo, infatti, i flussi turistici provenienti dall’estero potrebbero preferire altre destinazioni, favorendo così Nazioni concorrenti. Fratelli d’Italia raccoglie le preoccupazioni di Federalberghi: chiudere le porte a milioni di stranieri rischia di mettere nuovamente in ginocchio un settore che a fatica sta provando a ripartire”. 

Lo dichiara il responsabile del dipartimento Turismo di Fratelli d’Italia, Gianluca Caramanna.
