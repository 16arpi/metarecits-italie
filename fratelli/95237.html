Rampelli: Dove sono altri partiti e M5S in battaglia contro pensioni d’oro?

«La sentenza della Consulta che ha bollato di incostituzionalità il contributo di solidarietà sulle pensioni d’oro è un affronto insopportabile nei confronti della povera gente. È una decisione che contrasta con la Costituzione e rappresenta l’ennesimo insulto della casta per chi una pensione decente non l’avrà mai e dovrà lavorare una vita per continuare a pagare i privilegi di pochi. Solo il presidente Napolitano, al quale FdI ha chiesto un incontro, può intervenire per cancellare questa vergogna nazionale. E ci chiediamo dove siano finiti tutti gli altri partiti, finora latitanti in questa battaglia, a partire dal Movimento Cinque Stelle, che continua a sbraitare senza concludere nulla».
È quanto dichiara il deputato e cofondatore di Fratelli d’Italia, Fabio Rampelli.
Roma, 6 giugno 2013
