Fisco, Meloni: Governo Renzi aumenta le tasse e vuole introdurre anche local tax

«Renzi aveva annunciato meno tasse e meno spesa pubblica. Dati alla mano, il Centro Studi di Unimpresa dimostra che nel 2015 è accaduto esattamente il contrario: aumento delle entrate tributarie e della spesa pubblica di 18 miliardi di euro rispetto al 2014. E, dato ancora più grave, questo Governo aumenta le spese correnti e diminuisce quelle per investimenti e opere pubbliche. Come se non bastasse, è allo studio dell’Esecutivo l’introduzione di una “local tax”, che rischia di essere l’ennesima stangata per gli italiani. Altro che rottamazione: il Governo Renzi-Alfano si dimostra degno erede del volto peggiore della Prima Repubblica».
È quanto scrive su Facebook il presidente di Fratelli d’Italia, Giorgia Meloni.
