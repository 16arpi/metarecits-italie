Scuola, Malan: chi manifesta ricordi cos&#8217;è democrazia

“Fratelli d’Italia, a differenza di altri, difende sempre il diritto a manifestare pacificamente, anche per idee confuse. Ma vorrei ricordare a chi è sceso in piazza che è poco democratico manifestare contro un governo solo perché è non è sostenuto dai partiti per i quali si è votato. Che sia una manifestazione contro una parte politica e non a favore di istanze più o meno condivisibili è confermato dalle bandiere di Fratelli d’Italia bruciate, che fanno seguito all’agghiacciante manichino che rappresentava Giorgia Meloni appeso a testa in giù a Bologna pochi giorni fa. Simili gesti si vedevano, ad esempio, nelle manifestazioni a favore del regime iraniano che opprime le donne e tutti gli oppositori. In democrazia sarebbe più utile sostenere qualche idea, magari strampalata, oppure studiare e informarsi anziché istigare all’odio”.
Lo dichiara il capogruppo di Fratelli d’Italia in Senato, Lucio Malan.
