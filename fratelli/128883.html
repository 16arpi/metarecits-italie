Marche, Albano: in arrivo mezzo milione per la costa picena. Ottimo lavoro FdI in Regione


“La Regione Marche, grazie al lavoro dell’assessore Castelli e del consigliere Assenti, ha stanziato oltre mezzo milione di euro per proteggere la costa picena. Un risultato raggiunto grazie al lavoro di squadra di Fratelli d’Italia in Regione, che testimonia l’attenzione della giunta Acquaroli nei riguardi del Piceno”. Lo afferma Lucia Albano, deputata marchigiana di Fratelli d’Italia.
“Nello specifico, 500mila euro sono destinati a San Benedetto del Tronto e 231mila euro a Grottammare. Si tratta di uno stanziamento finalizzato alla messa in sicurezza delle nostre coste, per scongiurare eventuali danni idrogeologici.
Una cifra importante non solo dal punto di vista ambientale, ma anche economico. La tutela del nostro mare, che da sempre attrae numerosi visitatori, è imprescindibile per conservare e implementare il turismo balneare della nostra Regione”, conclude.


