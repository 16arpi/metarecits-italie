Meloni annuncia querela a Merlo e Verdelli di Repubblica

«A seguito della pubblicazione dell’articolo “Meloni la peronista dell’altra destra più amata di Salvini”, ho dato mandato ai miei legali di sporgere querela per diffamazione nei confronti del giornalista Francesco Merlo e del direttore del quotidiano “La Repubblica”, Carlo Verdelli. Di rado, nella mia vita, ho letto un articolo così violento, così lesivo della dignità di qualcuno, così palesemente volto a istigare odio verso quella persona e considero gravissimo che molte delle affermazioni a me attribuite per giustificare il disprezzo del giornalista siano totalmente inventate o volutamente manipolate. Il che, chiaramente, va ben oltre il diritto di critica e configura la piena diffamazione. Di questo Merlo e il direttore di Repubblica risponderanno in tribunale».
Lo dichiara il presidente nazionale di Fratelli d’Italia, Giorgia Meloni.
