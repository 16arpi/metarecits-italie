Genova, Taglialatela: Sospensione tasse e tributi misura insufficiente

“Il ministro Guidi non propone un piano economico per le aziende e le attività commerciali distrutte dal maltempo”. ” La sospensione dei tributi e tasse è un elemento importante.

Ma come Fratelli d’Italia-Alleanza nazionale abbiamo chiesto quali siano le ulteriori misure per consentire alle aziende e attività commerciali danneggiate e distrutte dal maltempo affinché possano riprendere la loro attività. Il ministro Guidi purtroppo non ha risposto. Nell’intervento del ministro, non vi è alcuna traccia di nuove risorse economiche da attivare attraverso il sistema del credito. E tutti i fondi destinati oggi, non sono altro che una rimodulazione dei vecchi finanziamenti non assegnati”. E’ quanto dichiara il deputato di Fratelli d’Italia-Alleanza nazionale Marcello Taglialatela replicando alle dichiarazioni del ministro dello Sviluppo Economico Federico Guidi intervenuta in question time sull’interrogazione a firma del capogruppo Fabio Rampelli sulle misure intraprese dal governo a sostegno delle attività produttive di Genova.
