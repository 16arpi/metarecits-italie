Dl Ucraina, Trancassini: Governo dei migliori non conosce vergogna


“Impediscono discussione in Commissione e in Aula: sono imbarazzanti”


“La protervia del governo dei migliori e della maggioranza che lo sostiene non conosce né limiti né vergogna. Non solo presentano un decreto importante come quello riguardante la crisi energetica e la guerra in Ucraina con un ritardo clamoroso e in prossimità di una scadenza vicinissima, ma impediscono la discussione in Commissione, in Aula e – con arroganza – non si rendono conto neanche di dover assicurare la presenza per votare una sacrosanta questione pregiudiziale di costituzionalità presentata da Fratelli d’Italia. Sono imbarazzanti!”.
Così il deputato di Fratelli d’Italia e capogruppo FdI in commissione Bilancio,  Paolo Trancassini.
