Embraco, Meloni: Al Governo FdI fermerà delocalizzazioni selvagge

“La Embraco è guidata da gentaglia e il Governo da incompetenti. Fratelli d’Italia denuncia da anni la concorrenza sleale e il dumping salariale e fiscale all’interno della UE nel silenzio complice degli ‘europeisti’. Contro le delocalizzazioni selvagge serve un drastico cambio di rotta della politica italiana. Al Governo Fratelli d’Italia metterà in campo 4 iniziative per le imprese: più assumi in Italia, meno tasse paghi; flat tax ridotta solo a chi crea occupazione in Italia; obbligo di restituzione di tutti gli aiuti e delle agevolazioni ricevuti dallo Stato italiano per chi delocalizza all’estero; revoca delle commesse pubbliche per chi non mantiene l’attività produttiva in Italia”.
Lo dichiara il presidente di Fratelli d’Italia e candidato premier, Giorgia Meloni. Nel pomeriggio Guido Crosetto ha incontrato i rappresentanti sindacali dei lavoratori davanti alla sede dello stabilimento.
