Immigrazione, Prisco: Governarla e non subirla. Istituire in ogni Regione i centri sorvegliati per richiedenti asilo

“L’Italia realizzi al più presto dei “centri sorvegliati” per i richiedenti asilo così come ci chiede l’Ue e così come già avviene anche in Germania. Non è più accettabile che gli immigrati entrati irregolarmente in Italia siano lasciati in albergo a nostre spese in attesa che si stabilisca se abbiano diritto o meno alla protezione internazionale. Da anni Fratelli d’Italia e Giorgia Meloni sostengono la necessità di aprire anche sul nostro territorio e almeno uno per Regione, i centri sorvegliati così come chiedono l’istituzione del blocco navale per impedire ai barconi di partire dalle coste del nord Africa. Insomma, dobbiamo governare l’immigrazione e non subirla”.
Lo dichiara Emanuele Prisco, deputato di Fratelli d’Italia e capogruppo FDI in commissione Affari Costituzionali.
