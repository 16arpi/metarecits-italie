Mafia. Iannone: Grazie ad italiani onesti a Carabinieri e Dda. Ora risorse per FF.OO. in legge Bilancio

“L’operazione condotta questa mattina dai Carabinieri e dalla Dda di Palermo, che ha portato ad una serie di importanti arresti, ha inferto un colpo durissimo alla nuova cupola della mafia siciliana. Va quindi un grande ringraziamento all’operato delle Forze dell’Ordine e della magistratura da parte di quell’Italia onesta, che non ha alcuna intenzione di fare passi indietro nella lotta alla mafia. Queste operazioni, però, devono spingere la politica a riflettere e impegnarsi affinchè non manchino mai gli strumenti e le risorse a chi quotidianamente combatte il crimine organizzato. E ciò vale ancora di più nel corso della discussione della legge di Bilancio”. Lo dichiara il senatore di Fratelli d’Italia, Antonio Iannone, capogruppo di FdI in Commissione Antimafia.
