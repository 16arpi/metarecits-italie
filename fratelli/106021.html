Ciatti, Totaro: Gli assassini in Francia come richiedenti asilo. Il Governo intervenga su Macron

“La vicenda di Niccolò Ciatti ha dell’incredibile: uno degli assassini, l’autore materiale del tragico omicidio,  è recluso nelle carceri spagnole. Ma gli altri due sono stati scarcerati e si sono recati in Francia dove avevano chiesto asilo politico. Di fronte a questa nuova tragedia, che ci ricorda quanto accadde col terrorista Battisti protetto sempre dalla Francia, chiediamo al presidente Gentiloni e al ministro degli Esteri Alfano di intervenire sul governo francese affinché non diano lo status di rifugiato a questi due assassini. Niccolò Ciatti deve avere giustizia. Il suo assassinio non può restare impunito con i suoi carnefici addirittura protetti da uno Stato alleato”.  È quanto ha dichiarato il deputato di Fratelli d’Italia-Alleanza nazionale Achille Totaro intervenendo in aula.
