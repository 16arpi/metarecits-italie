Rifiuti, Rampelli: Ora fare luce su insuccessi raccolta differenziata

«Ci auguriamo che l’epilogo dell’inchiesta sui rifiuti aiuti a fare piena luce sugli insuccessi della raccolta differenziata a Roma. Si riusciranno anche a comprendere le responsabilità di chi governava il territorio impedendo che i rifiuti entrassero in un circolo virtuoso in grado di generare una pluralità di economie a basso impatto ambientale. Decenni di ritardi determinati da una gestione monopolistica della raccolta, sostenuta da molti, troppi esponenti politici a discapito degli interessi pubblici. Esattamente come ho personalmente denunciato per anni».
  
 
Così il vice capogruppo alla Camera di Fratelli d’Italia, Fabio Rampelli, commenta gli arresti di oggi tra cui quello del patron di Malagrotta, Manlio Cerroni.
Roma, 9 gennaio 2014
