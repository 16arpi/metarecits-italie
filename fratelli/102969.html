Campidoglio, Mollicone: Bilancio, immobilismo e olimpiadi. Fallimento Raggi dopo solo 100 giorni.

M5S DIMOSTRANO DI NON SAPER GOVERNARE. MARINO? CHIEDA SCUSA A ROMA. Ormai siamo in uno scenario che va oltre la normale dialettica politica tra maggioranza e opposizione. Siamo al disastro e alla debacle di Raggi e del M5S e purtroppo di Roma.

Dopo 100 giorni la macchina non è proprio partita. Non solo l’incapacità di fare una giunta, fatto di per sé simbolico, ma il No alle Olimpiadi per paura di gestire una macchina come quella del massimo appuntamento sportivo e l’immobilismo più assoluto della macchina capitolina che ha portato alle dimissioni del ragioniere generale.  Insomma, un fallimento  che dimostra la totale incapacità del M5S di governare la Capitale figurarsi l’Italia.

Siamo sconcertati perché Roma è abbandonata senza una guida e se non verrà approvato un bilancio di risanamento la città rischia il commissariamento che, a questo punto, sarebbe quasi salvifico.

Per quanto riguarda l’ex sindaco Marino, al di là dell’aspetto giudiziario, dovrebbe chieder scusa ai romani per aver fatto il moralizzatore senza morale.
