Foibe: La Russa, Antonello Venditti chieda scusa per sue parole durante concerto Trieste

” ‘Suonano molto stonate’ le parole pronunciate da Antonello Venditti durante il suo concerto a Trieste all’indomani del Giorno del Ricordo. Le mancate scuse del cantautore romano lo porrebbero allo stesso livello di coloro che in questi giorni hanno insultato Simone Cristicchi per il suo spettacolo e imbrattato in diverse città italiane i monumenti dedicati alle migliaia di vittime delle foibe”.
  
Così Ignazio La Russa, presidente di Fratelli d’Italia – AN, commenta le parole di Antonello Venditti  “Lasciamo stare le Foibe, che sarete stufi di sentirle nominare” pronunciate durante il suo concerto al Politeama di Trieste e riprese da alcuni organi di stampa on line tra i quali il Secolo d’Italia e il Giornale d’Italia.
 Roma, 12 febbraio 2014
