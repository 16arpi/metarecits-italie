Imu agricola, Meloni a Renzi: Demenziale strozzare imprese agricole già in crisi&#8230;

…TOGLIAMO SUBITO TASSA CON PROPOSTA FDI. Botta e risposta su Twitter tra Matteo Renzi e il presidente di Fratelli d’Italia, Giorgia Meloni, sull’Imu agricola.
A esordire è stato il Presidente del Consiglio che, rispondendo al tweet di un utente, ha affermato che fosse “falso” sostenere che le tasse fossero aumentate con l’Imu agricola per pagare il bonus degli 80 euro.
Il premier ha poi aggiunto: «L’operazione 80 euro vale 10 miliardi, Imu agricola 260 milioni. Comunque sull’Imu agricola interverremo il prossimo anno».
Subito la replica del presidente di FdI-An: «Falso? Lo ha detto il Pd, segretario. Strozzare le imprese agricole già in grave crisi è demenziale. Togliamola subito con la proposta di FdI».
