Città Metropolitana &#8211; Albano Laziale &#8211; Silvestroni: Che fine hanno fatto i soldi stanziati per il muretto dei Cappuccini?

“Era il 25 settembre 2017 quando con un emendamento al bilancio da me proposto venivano stanziati 24.000 euro per il rifacimento del muretto cosiddetto dei Cappuccini sulla S.P. 72/b di Albano Laziale. Un’opera per la quale già precedentemente avevo richiesto che si intervenisse e che dopo un primo assenso era stata invece definanziata. A settembre finalmente abbiamo ottenuto questo impegno per la messa in sicurezza del muro di contenimento del belvedere, ma ad oggi le condizioni sono quelle che si possono vedere in foto. Non solo nessun intervento sul muretto, ma la vegetazione sta prendendo il sopravvento con le ovvie conseguenze del caso. Ennesima conferma che la provincia non è mai stata e continua a non essere nei pensieri della Sindaca Raggi (anzi Sindaco: la Boldrini non c’è più…) evidentemente troppo impegnata nelle sue stravaganti proposte per Roma. A questo punto ci sentiamo di essere collaborativi e lanciamo una proposta: nel prossimo bilancio metropolitano la Raggi inserisca un impegno di spesa per mandare qui qualcuna delle sue pecore, non risolveranno il problema del muretto ma almeno quello dell’erba alta sì, e in cambio il pastore ce lo mettiamo noi…” lo dichiara in una nota il deputato e capogruppo in Città Metropolitana di FdI, Marco SILVESTRONI.
