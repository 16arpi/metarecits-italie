Coronavirus, Meloni: Proposte concrete salva-economia

“Lo Stato deve sostenere chi perde il lavoro e chi è costretto a tenere chiuso. Sospensione di tutti gli adempimenti fiscali, dei versamenti contributivi, dei mutui e delle cartelle esattoriali per tutto il periodo dell’emergenza. Ammortizzatori sociali per tutti, lavoratori dipendenti, autonomi e professionisti”.
Lo scrive su Facebook il presidente di Fratelli d’Italia Giorgia Meloni in un post dal titolo “proposte concrete salva-economia”. 
“Lo Stato – continua il leader FdI- dia un premio economico a chi è costretto a lavorare, come operai, medici e infermieri, Forze dell’Ordine, dipendenti pubblici e personale dei supermercati. Autentici eroi che rischiano per tutti noi. Queste persone grazie a FdI, che ha fatto la proposta, otterranno un bonus di 100 euro al mese: un primo aiuto, anche se avremmo voluto molto di più per loro”. 
“Lo Stato sia al fianco delle imprese che resistono e non chiudono – conclude Meloni- Sacrosanta l’estensione per tutti della cassa integrazione ma se un imprenditore non chiude e continua a pagare gli stipendi, lo Stato deve aiutarlo con l’equivalente di quanto sarebbe costata la cassa integrazione per ogni dipendente”.
