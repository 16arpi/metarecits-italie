Ocse, Rampelli: Con Renzi Italia alla canna del gas, basta caroselli

“L’Ocse e Standard&Poor’s bocciano sonoramente l’Italia di Renzi, è drammatica la previsione secondo cui il nostro paese chiuderà anche il 2014 in recessione, con il Pil che si contrarrà quest’anno dello 0,4% dopo il -1,8% del 2013.

In sostanza, saremo l’unica grande economia dell’area a segnare quest’anno un andamento in negativo, mentre Germania, Francia e Gran Bretagna vengono dati tutti in crescita. E’ il quadro di una Nazione piegata su se stessa, con occupazione e crescita ai minimi storici e la pressione fiscale a livelli record. I dati sono devastanti, la ripresa economica e del lavoro sono un miraggio, e confermano il fallimento di Renzi e dei premier che hanno adottato le medesime ricette: Monti e Letta. Anziché fare caroselli od occuparsi di matrimoni gay, fecondazione eterologa e legalizzazione della droga è giunto il momento di abbassare le tasse, colpire la grande evasione, rinegoziare il debito, congelare i mostruosi interessi passivi che maturano ogni anno”.
E’ quanto dichiara in una nota il capogruppo alla Camera di FdI-An Fabio Rampelli.
