Forteto, Vinci: bene proroga lavori commissione

 
Fratelli d’Italia ha votato a favore della proroga per i lavori della Commissione sul Forteto per consentire gli approfondimenti e l’audizione delle persone coinvolte. Le commissioni attive presso il Parlamento sono fondamentali per capire quali saranno le modifiche legislative da introdurre nel sistema degli affidi. Ormai da decenni molti bambini vengono affidati a strutture che continuano a manifestarsi inaffidabili e i Tribunali per i minorenni continuano a rivolgersi ad assistenti sociali sbagliati che non vengono sorvegliati. Tutto ciò ha provocato troppe sofferenze in tante famiglie. Il pm che ha svolto le indagini su Bibbiano ha dichiarato che “c’era un progetto su Bibbiano condiviso da sindaco e servizi sociali e senza la magistratura oggi al vertice ci sarebbe la onlus Hansel e Gretel”. Dobbiamo trovare soluzioni concrete e garantire che non ci siano più gravi problematiche come queste”.

Così il deputato di Fratelli d’Italia, Gianluca Vinci in Aula durante la commissione sul ddl di proroga del termine per la conclusione dei lavori della commissione parlamentare di inchiesta sui fatti accaduti presso la comunità “Il Forteto”.
 
