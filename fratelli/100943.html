Francia, Meloni: Con Le Pen inizia in Europa riscatto popoli che rivogliono sovranità e libertà


«I primi dati delle elezioni amministrative francesi sembrano le linee impazzite di un sismografo durante uno tzunami. Il Fronte Nazionale con questa clamorosa affermazione si candida a conquistare l’Eliseo alle elezioni presidenziali del 2017. Il terremoto si sentirà presto anche in Italia e in Europa, perché è iniziato il riscatto dei popoli europei decisi a riprendersi la propria sovranità e la propria libertà. Anche in Italia. È quanto scrive in un editoriale pubblicato dal quotidiano il Tempo, il presidente di Fratelli d’Italia, Giorgia Meloni.
Si tratta di elezioni amministrative, è vero, ed è possibile che si riformi tra tutte le altre forze politiche, come già accaduto in passato, il sedicente “fronte repubblicano” per impedire la vittoria del FN al secondo turno. Ma a prescindere da quello che accadrà al ballottaggio, il risultato ha un fondamentale significato politico – continua Meloni -. La vittoria di Marine Le Pen, che ha incentrato le battaglie del suo partito nella critica all’Unione Europea, segna una sonora bocciatura per chi ha tramutato l’Europa in un comitato d’affari di lobbisti e usurai. Il popolo francese ha voluto denunciare l’incapacità di chi li governa, a Parigi come a Bruxelles, di dare risposte concrete alla crisi economica, all’impoverimento della classe media, all’emergenza sicurezza e ai grandi eventi storici che stanno investendo l’Europa: terrorismo e immigrazione su tutti».
 
 
