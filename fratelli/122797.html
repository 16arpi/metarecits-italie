FdI, Bignami: Università Siena licenzi prof. Gozzini dopo insulti a Meloni

“Confidiamo che l’Università di Siena risolva immediatamente qualsiasi rapporto con Giovanni Gozzini, professore ordinario presso il Dipartimento di Scienze Sociali, Politiche e Cognitive dell’Università di Siena a cui neppure va data la dignità delle dimissioni. Auspichiamo che contestualmente l’Ateneo avvii una azione finalizzata al risarcimento del danno causato all’immagine dell’Ateneo per le gravissime affermazioni di questo presunto professore e che la Procura della Repubblica avvìi una indagine per accertare il carattere diffamatorio di queste ignobili affermazioni che costituiscono una evidente diffamazione ai danni di Giorgia Meloni verso cui auspichiamo tutto il mondo politico voglia attestare la massima solidarietà”.
Così Galeazzo Bignami, deputato di Fratelli d’Italia. 
