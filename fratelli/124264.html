Toscana, Fantozzi: Assurdo tenere chiusi o limitare i ristoranti e permettere gli assembramenti

“Servono maggiori controlli” chiede il Consigliere regionale, componente della Commissione Sviluppo economico
“Rispetto delle regole e più controlli. Non è accettabile che i centri cittadini siano presi d’assalti da migliaia di persone ed i ristoranti e locali restino chiusi o comunque limitati alla sola somministrazione in spazi esterni. Al banco non si può consumare ma centinaia di persone, in barba alle regole anti-Covid, si ammassano in piazze e strade. Servono sanzioni anti-assembramenti” chiede il Consigliere regionale di Fratelli d’Italia, Vittorio Fantozzi, componente della Commissione Sviluppo economico.
“Gli imprenditori hanno fatto e stanno facendo grossi sacrifici per mantenere in vita le proprie attività e che non possiamo vanificare tutto facendo nuovamente impennare i contagi. Gli assembramenti sono un controsenso ed uno schiaffo a lavoratori e famiglie che rispettano le restrizioni” sottolinea Fantozzi.
