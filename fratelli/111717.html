Dl fisco, De Bertoldi: E&#8217; diventato decreto omnibus. Su BCC garantita continuità con riforma mortale di Padoan-Renzi  

“Un decreto omnibus, per niente fiscale”. Così il senatore di Fratelli d’Italia, Andrea de Bertoldi, segretario della Commissione Finanze e Tesoro nel corso del suo intervento in Aula sul decreto fiscale.
“Fratelli d’Italia – ha spiegato il senatore di FdI – ha cercato nel corso della discussione in Commissione di migliorare questo provvedimento attraverso emendamenti di merito, ma il risultato a cui si è giunti è un decreto che non ci soddisfa. In particolare sul credito cooperativo. Infatti, ci saremmo attesi dal governo del cambiamento il superamento della politica di dissoluzione di Padoan e Renzi ed invece si è garantita la continuità di quel sistema, grazie anche al passo indietro della Lega”.
E così, conclude il senatore De Bertoldi “questo governo ha decretato la fine della mutualità e della territorialità del credito cooperativo, incapace di rispondere alle esigenze delle piccole imprese e controllato da società per azione e a rischio di essere scalato dalla finanza internazionale. Con il risultato che tra pochi anni il credito cooperativo non sarà più patrimonio della nostra Nazione”.
