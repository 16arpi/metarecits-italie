Debiti Pa, Rampelli: Atto più che doveroso

“La sorpresa non è l’apertura della procedura d’infrazione contro l’Italia per i ritardi eccessivi sul pagamento dei debiti Pa. La sorpresa è che la notizia sia arrivata oggi. Lo sapevamo tutti! E ci stupisce che il ministro Padoan e il sottosegretario Gozi cadano dalle nubi.
  
Non hanno contatti in Europa? Tajani è stato anche istituzionalmente corretto perché avrebbe potuto anticipare la decisione a cavallo delle elezioni europee. E non l’ha fatto. Questa ennesima procedura, su una delle questioni più delicate dell’economia reale italiana, dimostra quanto siano fallaci gli impegni di Renzi. E lo stesso decreto Irpef che contiene norme sui debiti Pa, alla luce di questa ‘bocciatura’, conferma la inconsistenza dei provvedimenti che questo governo emana. E’ di tutta evidenza quindi che scatterà in automatico la procedura di salvaguardia che prevede l’aumento delle accise sul tabacco, energia, alcool e prodotti energetici. Come volevasi dimostare”. È quanto dichiara il capogruppo di Fratelli d’Italia-Alleanza nazionale Fabio Rampelli.
Roma, 18 giugno 2014
