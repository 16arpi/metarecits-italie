Migranti, Cirielli: Aumentano le violenze contro le forze dell&#8217;ordine da parte di migranti che non dovrebbero stare qui

“Gli ultimi fatti di  cronaca dimostrano che le aggressioni da parte di migranti che dovevano essere espulsi stanno aumentando. A farne le spese, le forze dell’ordine vittime sempre più frequenti di questi criminali che scorazzano indisturbati nelle nostre città. Abbiamo purtroppo la constatazione che mentre il Governo e la maggioranza con il reato di tortura hanno decuplicato  le pene contro le forze di polizia, questo genere di violenze contro i pubblici ufficiali ha ancora una pena ridicola che comporta l’immediata remissione in libertà . Il governo deve incentivare le azioni di controllo contro chi è stato espulso e contravviene all’obbligo di rimpatrio. Sul piano internazionale, vista l’assenza – non solo fisica del ministro Alfano- è urgente denunciare ogni forma di accordo con quei Paesi che non rimpatria chi è stato espulso dal nostro territorio. Sollecito il ministro Minniti a promuovere sul ministro Alfano quest’azione e a invitarlo a fare il suo dovere”.  È quanto ha dichiarato il deputato di Fratelli d’Italia-Alleanza nazionale Edmondo Cirielli intervenendo in aula durante  question time al ministro dell’Interno Marco Minniti sulle violenze dei migranti clandestini contro le forze dell’ordine.
