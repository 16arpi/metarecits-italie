UE, Meloni: Gentiloni uomo perfetto per non cambiare nulla e rafforzare egemonia franco-tedesca

«Da patrioti siamo felici che all’Italia sia stato assegnato, nella Commissione Europea, un portafoglio importante come gli Affari economici e monetari. Peccato che a ricoprire un incarico del genere sia stato chiamato un politico che gli italiani hanno bocciato, hanno mandato a casa e che il M5S ha fatto rientrare dalla finestra grazie al patto della poltrona con il Pd. Gentiloni è l’uomo perfetto per non cambiare nulla in Europa, difendere gli interessi della finanza speculativa e rafforzare l’egemonia franco-tedesca».
È quanto scrive su Facebook il presidente di Fratelli d’Italia, Giorgia Meloni.
