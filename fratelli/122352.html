Scuola, Meloni: Grazie a FdI e Acquaroli regione Marche risponde con efficacia a problemi creati da inadeguatezza Governo

«Grazie a Fratelli d’Italia e al presidente Acquaroli nelle Marche, la Regione interviene dove il Governo è incapace di arrivare e stanzia oltre 10 milioni di euro per il ritorno in classe in sicurezza degli studenti. Fondi che serviranno per dotare le classi di sanificatori e impianti di ventilazione per il ricambio dell’aria, per rimborsare gli abbonamenti ai trasporti pubblici non usufruiti dagli studenti in Dad, per erogare alle famiglie contributi per l’acquisto di strumentazione tecnologica e per sostenere le aziende di trasporto nelle tratte scolastiche. Anche questa volta il centrodestra, grazie agli assessori di Fratelli d’Italia Castelli e Baldelli, dimostra concretezza e responsabilità, rispondendo con efficacia ai problemi creati su trasporto pubblicò e edilizia scolastica dall’inadeguatezza del Governo centrale».
Lo dichiara il presidente di Fratelli d’Italia Giorgia Meloni.
