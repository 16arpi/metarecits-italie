Rigopiano, Rampelli: Grazie ai vigili del fuoco e a tutti i volontari d&#8217;Italia

“Il nostro più profondo ringraziamento ai Vigili del Fuoco e a tutte le forze impegnate per soccorrere le persone sommerse nell’albergo di Rigopiano e in tutti i comuni colpiti dal terremoto e dal maltempo. Uomini e donne di straordinaria caparbietà di cui vorremmo essere mani e braccia per potenziarne la tenacia. Un bentornato alla vita ai sopravvissuti. Di fronte a questa gioia, che speriamo possa replicarsi con altri salvataggi, ci sono però le decine di comuni e frazioni ancora isolati e senza energia elettrica, con enormi problemi per anziani e bambini imprigionati nelle case dalla neve. Qualcosa nella macchina organizzativa non ha funzionato ed è giusto cercare di capirlo per porvi rimedio”. È quanto dichiara il capogruppo di Fratelli d’Italia-Alleanza nazionale Fabio Rampelli.
