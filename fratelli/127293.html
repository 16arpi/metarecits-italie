Manovra, Balboni: esenzione dalle tasse per i proprietari delle case occupate

“Fratelli d’Italia ha presentato una proposta di legge per consentire ai legittimi proprietari di rientrare immediatamente in possesso della loro casa senza necessità di querela. A questa proposta abbiamo aggiunto un emendamento alla Manovra con il quale chiediamo che il legittimo proprietario non sia tenuto a pagare le tasse sulle case fino al momento in cui l’immobile non gli sarà restituito” così in una nota il senatore di Fratelli d’Italia Alberto Balboni, vice presidente della commissione Giustizia.
“Le cronache giudiziarie ci raccontano ogni giorno di abitazioni di cittadini che vengono occupate da persone senza titolo nella piena assenza dello Stato.
Fratelli d’Italia invece, considera di primaria importanza salvaguardare i diritti dei cittadini per bene” conclude il senatore Balboni.
