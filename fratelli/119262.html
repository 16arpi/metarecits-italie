DL rilancio, Meloni: Governo continua a cambiare nome ad un decreto che non esiste, pazienza finita

«Prima doveva essere il decreto “aprile” ma poi aprile è finito e allora hanno pensato di chiamarlo decreto “maggio”. Oggi è 8 maggio e spunta la novità: il decreto “maggio” diventa decreto “rilancio”. Il Governo continua a cambiare nome ad un decreto che ancora non esiste e abbiamo solo bozze, anticipazioni e “brogliacci”, che aggiungono caos al caos e alimentano ansia e panico tra famiglie e imprese. La pazienza è finita». 
Lo dichiara il presidente di Fratelli d’Italia, Giorgia Meloni.
