Fisco, Meloni: FdI sostiene riapertura rottamazione cartelle Equitalia

«Il Governo starebbe valutando l’ipotesi di riaprire la “rottamazione delle cartelle Equitalia”. È una iniziativa che Fratelli d’Italia sostiene da tempo. È necessario prevedere una “rottamazione bis” delle cartelle esattoriali con un piano di rientro molto più lungo di quello attuale – solo 5 rate molto ravvicinate – in modo da consentire ai moltissimi contribuenti, che non hanno avuto la possibilità di farlo o sono stati esclusi la prima volta, di usufruire della definizione agevolata dei propri debiti con il fisco. È una misura che riguarda centinaia di migliaia di italiani, di famiglie e di imprese e che, per di più, garantirebbe diversi miliardi aggiuntivi alle casse dello Stato. Fratelli d’Italia aveva già presentato emendamenti in Parlamento per chiedere una maggiore dilazione delle rate, purtroppo il PD li aveva bocciati tutti con l’incredibile giustificazione che, anche se avevamo ragione nel merito, non si poteva fare per ragioni di finanza pubblica. Confidiamo che questa volta prevalga il buon senso».
E’ quanto dichiara il presidente di Fratelli d’Italia, Giorgia Meloni.
