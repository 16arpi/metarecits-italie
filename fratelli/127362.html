DL disabilità, Bucalo: bene ok a mio Odg su pieno accesso a sistema servizi e prestazioni

“Esprimo soddisfazione per l’approvazione del mio odg al decreto Disabilità che impegna il governo a garantire al cittadino l’effettivo e pieno accesso al sistema dei servizi e delle prestazioni. Tale riconoscimento rientra nella linea della Convenzione ONU sui diritti delle persone con disabilità, ponendo, con l’articolo 19,  loro stesse al centro e non altri. Tali soggetti, infatti, nei limiti delle loro capacità all’autodeterminazione , non sono messi nelle condizioni di decidere effettivamente cosa è giusto per essi in termini di indipendenza e autonomia. Diviene fondamentale che la persona con disabilità sia posta nelle effettive condizioni di potere decidere, ad esempio, anche solo le forme di assistenza previste e organizzate per lei, nelle forme indirette, oppure dirette, ovvero miste, di scelta. Pertanto, l’Ente Territoriale di competenza dovrà organizzare tali  servizi  sia in forma indiretta che in forma diretta, lasciando alla persona con disabilità quella autonomia che le consentirà di ottenere la forma di assistenza più compatibile alle proprie esigenze. Tutto questo va garantito attraverso un impegno di governo”.

Lo dichiara Ella Bucalo, deputato di Fratelli d’Italia.
