Ungheria, Fidanza: Vergognoso voto europeo mette all&#8217;angolo Governo Conte. Al Consiglio Europeo Governo italiano con o contro Orban?

“Il vergognoso voto del Parlamento Europeo contro Orban e il popolo ungherese mette all’angolo il governo Conte. Quando la procedura di attivazione dell’articolo 7 arriverà al voto in Consiglio Europeo come si comporterà il governo gialloverde? Seguirà le indicazioni del vicepremier Salvini che ha giustamente difeso il governo ungherese dalle ingerenze europee, oppure quella del vicepremier Di Maio i cui eurodeputati oggi hanno contribuito a condannare Orban? Fratelli d’Italia si augura che il governo si dimostri per una volta autenticamente sovranista e sostenga una nazione amica e il suo popolo che ha legittimamente eletto un governo che lo difenda dal l’immigrazione incontrollata.”
È quanto dichiara il deputato di Fratelli d’Italia Carlo Fidanza che insieme ad una delegazione parlamentare  guidata da Giorgia Meloni ha partecipato questa mattina alla  manifestazione di solidarietà all’Ambasciata ungherese di Roma conclusasi con l’incontro tra il presidente di FDI e l’ambasciatore Adam Zoltan Kovacs.
