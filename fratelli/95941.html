Supertifone, La Russa: Governo detassi rimesse verso Filippine

“Condivido le parole del presidente dell’Inps Antonio Mastrapasqua che oggi ha invitato l’Italia a definire, dopo 20 anni di attesa, l’accordo bilaterale con le Filippine che consente ai lavoratori filippini in Italia di godersi la pensione nel proprio Paese d’origine”.
  
 
Lo dichiara Ignazio la Russa, presidente di Fratelli d’Italia.
“In relazione – aggiunge La Russa – alla tragedia che ha colpito in questi giorni una regione delle Filippine ritengo inoltre di proporre che fino al 31 dicembre, con un apposito decreto, il governo stabilisca: a) la detassazione delle rimesse verso la loro Patria dei filippini che lavorano in Italia; b) la fissazione, in accordo con Alitalia, di un prezzo simbolico per un biglietto di ‘andata e ritorno’ per tutti i filippini che vivono in Italia e che desiderano raggiungere i loro parenti nella zona della tragedia; c) far loro usufruire, con l’accordo dei datori di lavoro, di un breve periodo di ferie retribuito e detassatoQueste misure appaiono doverose verso una comunità di lavoratori che, forse anche grazie alla comunanza dei valori della civiltà cristiana, ha saputo dare prova di onestà, laboriosità e forte capacità di integrazione”.
Roma, 12 novembre 2013
