Gas, De Toma: necessari provvedimenti per settore

“Non giustificabile disattenzione governo: FDI al fianco delle Associazioni”

“Fratelli d’Italia si schiera al fianco di Assogasmetano, Assopetroli-Assoenergia e Federmetano che oggi, nel corso di una conferenza stampa a Roma, sono tornati a chiedere al governo Draghi di agire subito con provvedimenti utili per risollevare una situazione divenuta insostenibile per gli operatori del settore e gli utenti. Da parte nostra, FDI continuerà a portare le loro istanze all’attenzione del Parlamento, così come abbiamo fatto finora. Non è più possibile e non è più giustificabile questa disattenzione del governo per un settore strategico come questo. Faccio appello pertanto al Ministro Cingolani e al Presidente del Consiglio affinchè si adoperino per trovare una quadra che possa consentire al settore di superare questo difficile momento e salvaguardare la filiera del metano per autotrazione che conta in Italia circa 20.000 addetti, oltre 1.500 punti vendita, 1.100.000 famiglie a basso-medio reddito, autotrasportatori e aziende di trasporto pubblico locale che hanno scelto il metano per la loro mobilità motivate dall’economicità e dai vantaggi ecologici del gas naturale”.

Lo dichiara Massimiliano De Toma, deputato di Fratelli d’Italia.

