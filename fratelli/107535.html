Elezioni, Stella Mele al mercato di Barletta: In mezzo al popolo per costruire il riscatto della nostra sovranità

“Oggi Fratelli d’Italia sarà al mercato di Barletta per incontrare i cittadini e spiegare loro i programmi e le soluzioni necessarie per la rinascita dell’Italia. Sarò personalmente tra la gente, in un luogo che è plasticamente il simbolo di un popolo che lavora, che produce. Un luogo che è il perimetro in cui i cittadini si incontrano, oltre ogni differenza sociale o economica. Non a caso, il presidente Giorgia Meloni sta attraversando l’Italia per incontrare e stringere la mano di chi ogni giorno, con fatica e dedizione, rende grande e produttiva la nostra nazione.
Vogliamo guardare negli occhi gli italiani, riscoprire il contatto diretto e umano che è la più autentica forma di politica. Con loro parleremo di sicurezza, economia, fisco, difesa della famiglia. Con loro discuteremo di quella sovranità popolare di cui troppo a lungo siamo stati privati e di cui dobbiamo riappropriarci. Fratelli d’Italia è il solo partito che sta con i piedi ben piantati nella realtà, che considera l’ascolto il più importante strumento di conoscenza delle ansie e dei bisogni della nostra comunità nazionale”.
Lo ha dichiarato Stella Mele, candidata di Fratelli d’Italia alla Camera, in visita stamattina ai mercati di Barletta
