Maro&#8217;: La Russa, da Letta nemmeno una parola. Candela fuori da finestre in segno di solidarietà

“Ha fatto bene il presidente del Consiglio Enrico Letta a ringraziare il carabiniere Giuseppe Giangrande ferito a Roma davanti a Palazzo Chigi ma giudico grave e mi addolora che in un’ora e mezza della tradizionale conferenza stampa di fine anno non abbia trovato una parola per i nostri maro’ per far sentire la solidarieta’ e la vicinanza del governo”.
  
Lo dichiara Ignazio La Russa, presidente di Fratelli d’Italia. “Non solo il governo – conclude La Russa – non pone in essere azioni concrete per far tornare i nostri ragazzi ma tende a dimenticarli abbandonandoli al loro destino. Invito gli italiani e tutti coloro che hanno a cuore le sorti di Salvatore Girone e Massimiliano Latorre a mettere una candela fuori dalla finestre durante la notte di Natale. Sarebbe non solo un bel gesto di solidarietà e vicinanza ai nostri due militari che da due anni sono trattenuti ingiustamente in India ma anche un forte segnale a questo governo che sui marò continua a limitarsi ad una sterile politica di annunci “.
Roma, 23 dicembre 2013
