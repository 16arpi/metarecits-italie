Sicurezza, Ferro: bene arrivo nuovi ufficiali Carabinieri in Calabria

“Esprimo soddisfazione per l’arrivo di nuovi 18 ufficiali dell’Arma dei Carabinieri pronti a prendere servizio in Calabria. Come ha spiegato il generale di brigata Pietro Salsano, comandante della Legione Carabinieri Calabria, si tratta di ufficiali che hanno maturato preziose esperienze investigative fondamentali per operare in un territorio così complesso. Un innesto prezioso insomma, che rafforzerà l’organico delle forze dell’ordine impegnate tutti i giorni in un lavoro straordinario al servizio della Nazione. Da tempo Fratelli d’Italia chiede di potenziare gli organici delle forze dell’ordine, in modo particolare nel meridione e in Calabria, e l’arrivo dei nuovi ufficiali segna finalmente un passo giusto in questa direzione”.

Lo dichiara Wanda Ferro, vicepresidente del gruppo di FdI alla Camera, rieletta alle politiche del 25 settembre.
