Antimafia. FdI Senato: Stancanelli nominato presidente Comitato infiltrazioni criminale nella Sanità pubblica e privata

La Commissione parlamentare di inchiesta sul fenomeno delle mafie e sulle altre associazioni criminali anche straniere ha provveduto oggi a comunicare che è stata approvata, nell’Ufficio di presidenza integrato dai rappresentanti dei Gruppi, l’attribuzione dei coordinamenti dei primi nove Comitati.
Per quanto riguarda Fratelli d’Italia il senatore Raffaele Stancanelli, vicepresidente della Commissione Giustizia, è stato nominato presidente del Comitato per l’infiltrazione criminale nell’ambito del sistema di assistenza sanitaria pubblico e privato. Il Comitato si occupa delle modalità con le quali la criminalità organizzata si infiltra e interferisce con il sistema di gestione della sanità pubblica e privata nelle varie realtà territoriali, ivi compreso l’eventuale rischio connesso al traffico di influenze nelle procedure di selezione dei vertici delle Aziende Sanitarie Locali.
Lo rende noto l’Ufficio stampa del gruppo al Senato di Fratelli d’Italia.
