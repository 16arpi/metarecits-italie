Fase 2, Meloni: Insostenibili linee guida Inail-Iss, Conte, task force ed esperti stanno uccidendo interi settori della nostra economia

«Sono insostenibili le linee guida elaborate dall’Inail con l’Iss, e approvate dal Comitato tecnico-scientifico, per la riapertura di bar, ristoranti e stabilimenti balneari. Regole assurde che rischiano di dare il colpo di grazia a centinaia di migliaia di imprese già allo stremo e che stanno facendo di tutto per sopravvivere. Il Governo chiede a queste aziende adempimenti eccezionali, ma lascia passare mesi per gli aiuti più basilari e non ha ancora emanato le norme per accedere al credito di imposta per la sanificazione. Conte, le sue task force e il suo esercito di esperti stanno letteralmente uccidendo interi settori della nostra economia».
È quanto dichiara il presidente di Fratelli d’Italia, Giorgia Meloni.
