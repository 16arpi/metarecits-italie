Raid contro sindaco di Cava de&#8217; Tirreni. Cirielli: Solidarietà a Servalli. Intervenga Minniti

“Al sindaco di Cava de’ Tirreni Vincenzo Servalli e all’assessore Nunzio Senatore, vittime di un raid vandalico, esprimo la solidarietà mia e del partito che rappresento”: è quanto afferma in una nota Edmondo Cirielli, deputato di Fratelli di Italia.

“L’azione criminale nei confronti di Servalli e Senatore, ai quali sono state squarciate la scorsa notte le gomme delle auto,conferma un’emergenza sicurezza a Cava e nell’intera provincia salernitana” precisa Cirielli, auspicando ora “una risposta forte da parte dello Stato, anche sulla base della mia interrogazione parlamentare al ministro dell’Interno Marco Minniti nella quale ho denunciato lo stato di totale abbandono del territorio”
