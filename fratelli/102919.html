Rai, Rampelli: Basta assunzioni esterni finto-blasonati

“La nostra posizione in Vigilanza Rai sulle assunzioni di esterni è sempre stata chiara. C’è un mondo di professionalità interne che dev’essere valorizzato e che è stanco di essere sempre mortificato da una dirigenza per la quale il giardino del vicino è sempre più verde e, oltretutto, agisce in spregio a ogni regola con la chiamata diretta. Prendiamo atto con soddisfazione che i fatti giudiziari ci danno ragione, visto anche quanto accaduto con Semprini. Questo ci dà nuova motivazione per formulare altri esposti alla magistratura contabile. Credo che ormai sia chiaro a tutti che la riforma renziana della Rai è fallita sia in termini di trasparenza, sia in termini di pluralismo, sia, infine per la qualità dei servizi offerti. Ci auguriamo che il Cda voglia prendere l’iniziativa e segnare la distanza dalle decisioni dell’Ad”.

È quanto dichiara il capogruppo di Fratelli d’Italia-Alleanza nazionale Fabio Rampelli, componente della commissione di Vigilanza della Rai.
