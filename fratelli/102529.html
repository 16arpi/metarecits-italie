Denatalità, Rampelli: Nessuna sorpresa, per la famiglia politiche pari a zero!

“Nessuna sorpresa sull’allarmante tasso di crescita demografica dell’Italia. Sono ormai decenni che la curva si abbassa, mentre aumenta l’età media della popolazione sino ad arrivare al numero dei decessi superiore a quello delle nascite. Lo aveva certificato l’Istat qualche mese fa, lo conferma l’Eurostat oggi. Quello che invece desta sorpresa e sdegno è la mancanza di un orizzonte nelle politiche demografiche di Renzi. Ci si preoccupa della legge elettorale, di riforme istituzionali (peraltro malfatte) senza considerare che se non esiste più un popolo non esiste più uno Stato. Quando si renderanno conto che sono necessarie politiche per la natalità, sarà sempre troppo tardi”.
È quanto dichiara il capogruppo di Fratelli d’Italia-Alleanza nazionale Fabio Rampelli.



