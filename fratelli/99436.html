Puglia, Meloni: Fdi le ha provate tutte per unire un centrodestra&#8230;

…ORA PENSIAMO A PUGLIESI. «Oggi si è capito chi sta cercando di impedire al centrodestra di essere competitivo in Puglia. Quello che è accaduto nelle ultime ore è l’ennesima occasione persa per dimostrare concretamente la volontà di essere davvero alternativi alla sinistra. Fratelli d’Italia le ha provate tutte per tentare di mettere insieme una coalizione ampia e capace di battere Emiliano, compresa la richiesta di celebrare le primarie per scegliere il candidato Presidente, ma non c’è stato nulla da fare. Confidavamo in un atto di buon senso da parte del partito di Berlusconi, che ormai sembra non essere più interessato a vincere ma solo a saldare i suoi conti interni e speravamo che magari un aiuto potesse arrivare anche da altre forze politiche della coalizione. Ora però è arrivato il momento di iniziare la campagna elettorale perché i pugliesi sono stufi delle polemiche e pretendono da noi solo risposte concrete ai loro problemi».
Lo dichiara il presidente di Fratelli d’Italia, Giorgia Meloni.
