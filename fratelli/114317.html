Difesa. Rauti: Dibattito in Aula su missioni internazionali. Occasione per chiarire politica governo

“Fratelli d’Italia ha sempre sostenuto ed espresso voto favorevole alle missioni internazionali, ma è necessario aprire su questo tema un confronto ampio che investa anche l’Aula del Senato. Purtroppo il governo sui temi della Difesa procede in maniera approssimativa e le stesse missioni internazionali appaiono prive di una visione politica e strategica. La delibera del governo relativa alla partecipazione dell’Italia alle missioni internazionali per il 2019 arriva in ritardo e la risoluzione dovrà essere approvata in Aula e sarà questa l’occasione in cui si potranno approfondire e chiarire molte questioni a partire dalla rimodulazione del contingente in Afghanistan, alla missione bilaterale in Libia; dalla ‘neonata’ missione di cooperazione bilaterale con la Tunisia, alla proroga sulla batteria dei missili SAMP-T in Turchia”. 
Lo dichiara il capogruppo di Fratelli d’Italia in Commissione Difesa al Senato, Isabella Rauti.
