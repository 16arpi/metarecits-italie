Calabria. FdI: non parteciperemo a riunioni antimafia. Morra si deve dimettere

“Fratelli d’Italia ha deciso che non parteciperà più ad alcuna riunione della Commissione parlamentare antimafia per protestare contro le mancate dimissioni del presidente Morra. Riteniamo che le sue vergognose e inqualificabili dichiarazioni verso la compianta Jole Santelli e verso tutti i cittadini calabresi non possano essere derubricate a boutade o fraintendimento. Per questa ragione torniamo a chiedere le immediate dimissioni di Morra e, fino a quando non ci saranno, FdI rimarrà fuori dalla Commissione”. 

Lo dichiarano i componenti per Fratelli d’Italia della Commissione parlamentare antimafia il Capogruppo in Commissione Senatore Antonio Iannone, il Segretario dell’Ufficio di Presidenza della Commissione, Onorevole Wanda Ferro e il Capogruppo al Senato Senatore Luca Ciriani.
