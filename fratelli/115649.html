Fisco. Iannone: FdI  al fianco scuole guida contro aumento Iva. Gualtieri e De Micheli non restino a guardare

“Il governo non rimanga a guardare e ascolti il grido di allarme che giunge dalle scuole guida d’Italia e che da oggi saranno in sciopero. Fratelli d’Italia è vicina e condivide le preoccupazioni della categoria, che rischia di crollare sotto il peso di un aumento sconsiderato dell’Iva a seguito di una sentenza della Corte di Giustizia Europea sulla corretta interpretazione della direttiva sulle esenzioni in materia di IVA per le autoscuole. In particolare, qualora prevalesse una interpretazione rigida, le autoscuole potrebbero essere costrette a versare l’Iva dovuta dal 2015 in poi. Un dramma che porterebbe in breve tempo alla morte l’intero settore. Per questo ho immediatamente presentato un’interrogazione ai ministri Gualtieri e De Micheli, affinchè il governo si attivi per scongiurare questa bomba ad orologeria che rischia di far saltare l’intero comparto. Nel frattempo FdI è al fianco delle scuole guida e si farà portavoce della loro battaglia in Parlamento”. 
Lo dichiara il senatore di Fratelli d’Italia, Antonio Iannone.
