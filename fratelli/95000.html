P. Chigi, Meloni: solidarietà ai feriti e all&#8217;Arma. Basta a terroristi virtuali

“Vicinanza ai feriti rimasti coinvolti nella sparatoria davanti Palazzo Chigi e solidarietà all’Arma dei Carabinieri, nel giorno in cui l’Italia piange la morte dell’appuntato Tiziano Della Ratta, ucciso da dei malviventi in provincia di Caserta. A quanto pare ci troviamo di fronte al gesto isolato di uno squilibrato, che poteva finire in tragedia. Spero che questa ricostruzione sia confermata dagli inquirenti. Tuttavia quanto accaduto oggi deve risuonare come un pesante richiamo al buon senso per chi, con leggerezza e incoscienza, esaspera il clima da dietro a un monitor, invocando quotidianamente l’uso della violenza. È ora di smetterla, perché questo episodio dimostra che qualche pazzo può dare ascolto ai loro deliri da ‘terroristi’ virtuali. E quando succede è troppo facile prendere le distanze come se nulla fosse accaduto, soprattutto perché a rimetterci sono sempre degli innocenti”.
È quanto dichiara il capogruppo alla Camera di Fratelli d’Italia, Giorgia Meloni.
Roma, 28 aprile 2013
 
