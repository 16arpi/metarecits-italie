Tafida, Meloni: Decisione giudice GB ci riempie di gioia, FdI continuerà a combattere deriva eutanasica in Italia ed Europa

«La piccola Tafida, bimba inglese di 5 anni ricoverata in gravi condizioni dopo aver subito un intervento al cervello, è libera di venire in Italia a curarsi e sarà accolta da un’eccellenza del nostro sistema sanitario come il Gaslini di Genova. La decisione dell’Alta Corte britannica, che ha accolto il ricorso dei genitori della piccola contro la volontà dei medici del Royal London Hospital di staccare la spina, è una notizia che ci riempie di gioia. La cultura della vita è uno dei pilastri della nostra civiltà e Fratelli d’Italia continuerà a combattere la deriva eutanasica nella quale l’Italia e l’Europa rischiano di sprofondare».
È quanto scrive su Facebook il presidente di Fratelli d’Italia, Giorgia Meloni.
