Lavoro, Rampelli: O sono in malafede o sono incapaci

“L’entusiasmo con cui il Pd accoglie i dati drammatici dell’Istat sull’occupazione dimostra che ci troviamo davanti a una classe dirigente accecata da una sindrome distorsiva della realtà: o sono in malafede o sono incapaci. Come sia possibile, infatti, plaudire alla presunta diminuzione della disoccupazione quando c’è un aumento degli inoccupati. Resta poi un dato terribile: la disoccupazione giovanile sfora, e da oltre un lustro, quota 35% , mentre mentre la media europea è al 17,3, la metà esatta”. È quanto dichiara il capogruppo di Fratelli d’Italia-Alleanza nazionale Fabio Rampelli.
