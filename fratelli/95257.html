Imu, Corsaro: Mozioni sono parole, maggioranza boccia possibilità di fare i fatti

“La Camera giudica inammissibili per materia gli emendamenti di Fratelli d’italia per sospendere le procedure esecutive in corso nei confronti dei debitori di Equitalia, per sancire l’impignorabilità della prima casa e per restituire l’imu 2012. Chiunque abbia frequentato il Parlamento sa che i giudizi di inammissibilità sono sempre spacciati per tecnici ma alla fine sono decisioni della maggioranza. Quindi prendiamo atto che Pd, Pdl e Scelta Civica hanno voluto escludere dalla possibilità di diventare legge, tre temi che sono stati centrali nella campagna del centrodestra. La settimana scorsa cantavano vittoria per aver approvato una mozione. Peccato che la mozione siano parole ed oggi si sia bocciata la possibilità di fare anche dei fatti”
Lo dichiara massimo Corsaro, deputato di Fratelli d’Italia e membro della Commissione Finanze. 
Roma, 11 giugno 2013
