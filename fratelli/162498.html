Donzelli: fantasiose ricostruzioni Repubblica su simbolo

“Leggiamo sul quotidiano ‘La Repubblica’ fantasiose ricostruzioni su inverosimili trattative con il Ppe riguardanti il simbolo di Fratelli d’Italia. Con buona pace di tutti quelli che in Italia, pur essendo a noi ostili, vorrebbero insegnarci come dovremmo fare politica, il simbolo di Fratelli d’Italia è scelto dagli iscritti e non da altri partiti italiani o europei, né tantomeno dal, pur rispettabilissimo, direttore di Repubblica. A tal proposito, per amore di verità, comunichiamo che nessun iscritto di Fratelli d’Italia ha richiesto di modificare il simbolo, ipotesi che appassiona solo la sinistra italiana. E noi siamo poco inclini ad assecondare i desiderata della sinistra”. 
Lo afferma in una nota il deputato e responsabile organizzazione di Fratelli d’Italia, Giovanni Donzelli.
