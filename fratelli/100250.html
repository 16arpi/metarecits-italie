Sud, Meloni: Italiani si chiedono dove sia stato Renzi in questi anni&#8230;

…VISTO CHE SUE PRIORITÀ SONO STATE LEGGE ELETTORALE E OCCUPAZIONE RAI. «In piano agosto Renzi convoca la direzione nazionale del suo partito per parlare di mezzogiorno. Ma la domanda che gli italiani si fanno, soprattutto al sud, è dove sia stato in questi anni in cui il pil delle regioni del sud crollava di quasi 10 punti, la natalità scendeva sempre di più e una persona su tre si scopriva a rischio povertà. Le priorità del governo sono state altre: la legge elettorale, le riforme costituzionali, l’occupazione della Rai. Tutte cose che nulla hanno a che fare con il futuro dei cittadini. Se Renzi, dopo parecchio tempo che fa il presidente del consiglio, decide di occuparsi degli italiani siamo contenti ma deve passare dalle parole ai fatti. Fratelli d’Italia farà tante proposte sui temi del mezzogiorno, a partire da un’Iva che sia molto più agevolata sul turismo. Attualmente l’IVA è quasi sempre al 10% ma si potrebbero introdurre ulteriori sgravi affinché arrivi tra il 5 ed il 7%, cosi come avviene in quasi tutto il resto d’Europa. É prioritario aiutare aiutare l’Italia a produrre ricchezza su quella che è la sua vera ricchezza, ovvero tutto quello che gli altri non ci possono copiare».
E’ quanto ha detto il presidente di Fratelli d’Italia, Giorgia Meloni.
