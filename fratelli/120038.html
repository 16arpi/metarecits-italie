DL elezioni, Foti: Se passa principio Fiano facciamo prima a chiudere emiciclo

“Gli emendamenti di Fratelli d’Italia sono stati considerati ammissibili dal presidente della commissione, dal presidente della Camera e su di essi ha espresso il parere il relatore. Si possono criticare nel merito tutti gli emendamenti ma i nostri sono stati già giudicati. Se passa il principio richiesto dal collega Fiano facciamo prima a chiudere l’emiciclo”.
Così Tommaso Foti, vicecapogruppo di Fratelli d’Italia intervenendo in Aula ha risposto al deputato Emanuele Fiano che aveva chiesto la convocazione della Giunta per il Regolamento sulla questione degli emendamenti di Fratelli d’Italia al decreto elezioni.
