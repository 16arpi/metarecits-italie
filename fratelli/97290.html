Almirante, La Russa: Dopo parole Napolitano, Marino gli intitoli una via a Roma

“Dopo le alte parole del Presidente della Repubblica non darei eccessiva importanza alla inqualificabile assenza fisica e morale della Boldrini alla celebrazione alla Camera per Giorgio Almirante.
  
Più importante mi sembra far sentire la voce di tutti quelli, amici e antichi avversari, che condividono l’opinione di Giorgio Napolitano per ottenere da Ignazio Marino un vero atto di civiltà e di sincero riconoscimento quale la intitolazione di una via a Roma per Giorgio Almirante”. Lo dichiara Ignazio La Russa, deputato di Fratelli d’Italia-Alleanza Nazionale.
Roma, 27 giugno 2014
