Migranti, Rizzetto: Conte chieda missione europea e blocco navale

“Il premier Giuseppe Conte deve andare al prossimo Consiglio europeo e chiedere l’avvio immediato di una missione europea che porti al blocco navale. Questa è la posizione espressa da Giorgia Meloni e da Fratelli d’Italia e che ci auguriamo venga recepita e sostenuta con forza dal governo perché è l’unica soluzione concreta per fermare l’immigrazione incontrollata, bloccare il business degli scafisti ed evitare le stragi nel Mediterraneo”.
Lo dichiara in una nota il deputato di Fratelli d’Italia Walter Rizzetto.
