2 giugno, Peace&#038;love? no grazie. Striscione di FdI e Gn al Colosseo

‘Peace & Love? No grazie. Viva le Forze armate” e’ il testo di uno striscione srotolato da esponenti di Fratelli d’Italia e di Gioventù nazionale a ridosso della parata, a pochi metri dal Colosseo.“Rendiamo onore alle nostre Forze Armate – dichiara il deputato di FDI Andrea Delmastro – vilipese da un Governo e da un Ministro che le vuole confinare nelle retrovie a propagandare la pace. Siamo oltre al pacifismo, siamo alla ideologica, cieca e furiosa retorica antimilitarista che credevamo solo più armamentario di alcuni residuati bellici sessantottini. Per FdI le Forze Armate sono simbolo di unità, fierezza e indipendenza nazionale, non un distaccamento di qualche ong”.
