Elezioni, Meloni: Da FdI no a direttiva Bolkestein per ambulanti e balneari


“Oggi sono a Latina per parlare dei problemi dei cittadini, di diritto alla salute, di sostegno al piccolo commercio. E tra poco incontreremo gli operatori degli stabilimenti balneari per rivendicare il nostro no alla direttiva Bolkestein per ambulanti e balneari. Questa è la campagna elettorale che ha scelto di fare Fratelli d’Italia: vogliamo parlare dei veri bisogni della gente e ribadire agli italiani che vogliamo difendere il nostro lavoro, le nostre imprese, i nostri prodotti, le nostre famiglie”.

 
Lo ha detto interpellata dai giornalisti a margine della visita all’ospedale Santa Maria Goretti di Latina il presidente di Fratelli d’Italia e candidato premier Giorgia Meloni.
