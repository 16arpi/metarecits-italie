Dl sicurezza, FdI: Lega vota con PD contro i nostri emendamenti

“Su rom, rimpatri, operazione ‘Strade sicure’, la Lega in commissione Affari costituzionali vota assieme al M5S e al Pd contro gli emendamenti di Fratelli d’Italia. Ha votato contro perfino all’emendamento di Giorgia Meloni, quello che prevede che i pensionati sociali non possano ricevere un contributo mensile inferiore a quanto si spende per un richiedente asilo. Un voto che non solo smentisce il ‘Prima gli italiani’ che la Lega aveva fatto suo copiandolo da FDI ma che dimostra che anche stavolta la ruspa è rimasta in garage”.
Lo dichiarano in una nota congiunta i deputati di Fratelli d’Italia Giovanni Donzelli e Wanda Ferro.
