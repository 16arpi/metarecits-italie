Coronavirus, Delmastro: Mentre Italia è ferma la maggioranza si spartisce nomine

I famelici 5 Stelle e PD confermano loro priorità 
“Il coronavirus ha fermato l’Italia ma non la bulimia di poltrone e di posti di una maggioranza che trova la sua ragione d’essere solo nella occupazione sistematica del potere. Le scuole sono chiuse, l’industria è al palo, la giustizia è ferma, ma non le nomine partitocratiche. I famelici pentastellati si spartiscono con Pd Eni, Enel, Leonardo, Poste e altre partecipate, confermando quale sia la priorità del governo. Mentre gli italiani faticano a mangiare questi ingordi a 5 Stelle fanno indigestione danzando sul Titanic economico, industriale e occupazionale dell’Italia. Siamo a scene da basso impero sotto la regia vergognosa dei moralizzatori pentastellati”.
Lo dichiara Andrea Delmastro, deputato di Fratelli d’Italia.

