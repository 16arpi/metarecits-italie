RWM, Deidda: Salvaguardare approvvigionamento, export e occupazione (video QT)

Soddisfatto da risposta sottosegretario alla Difesa Tofalo

“Sono soddisfatto dalle parole del sottosegretario Angelo Tofalo che rispondendo all’interrogazione presentata in commissione Difesa da Fratelli d’Italia ha assicurato che il governo sta portando avanti approfondimenti utili per salvaguardare l’approvvigionamento nazionale, l’export e i livelli occupazionali della RWM”.
Lo dichiara Salvatore Deidda, deputato di Fratelli d’Italia e capogruppo FDI in commissione Difesa.
“RWM – ha aggiunto Deidda – è un asset strategico importante per il ministero della Difesa e per la nostra Nazione essendo fornitrice delle Forze Armate e delle Forze dell’Ordine. E per questa ragione, Fratelli d’Italia ha voluto sollecitare il governo affinché monitorasse e studiasse azioni a tutela dei lavoratori negli stabilimenti di Domusnovas, Musei e Ghedi. Ancora una volta Fratelli d’Italia si schiera a difesa dell’occupazione e dei nostri uomini in divisa e condanna la sinistra antimilitarista che con una visione demagogica e inattuabile continua a chiedere una riconversione della azienda”.

