Ucraina, Rampelli: Sanzioni efficaci a lunga scadenza. Riattivare subito estrazioni gas domestico

“L’efficacia delle sanzioni? Giova sottolineare che un missile che colpisce un palazzo uccide 100 persone, le sanzioni  colpiscono – senza ammazzare nessuno – a medio lungo termine. Non ci si può attendere un’analoga e simmetrica efficacia tra missili e sanzioni, soprattutto se non si vuole entrare in guerra. La risposta delle sanzioni è giusta ma non ci si può attendere che colpisca nei tempi brevi come fosse un missile. 
Per essere efficaci dovremmo interrompere l’acquisto del gas, per farlo dovremmo sospendere immediatamente il piano approvato a febbraio dal governo Draghi che sostanzialmente impedisce l’estrazione e il consumo dei circa 200 miliardi di mc di gas domestico di cui l’Italia dispone oltre che andare a stringere accordi con nazioni politicamente instabili, tanto quanto – se non di più – della Russia di Putin.
Dobbiamo sbloccare le esplorazioni, le coltivazioni e l’estrazione del nostro gas domestico. La gran parte delle piattaforme oltretutto già esiste e va solo riattivata”. E’ quanto ha dichiarato il vicepresidente della Camera dei deputati Fabio Rampelli di Fratelli d’Italia intervenendo ad Agorà. 


