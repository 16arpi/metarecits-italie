Ministro Lorenzin non ci bastano gli ispettori, vogliamo i responsabili

La morte della neonata a Catania è lo specchio dell’amara realtà della sanità in Italia. Siamo nel 2015 e dobbiamo registrare il fatto che ben tre ospedali abbiano rifiutato il ricovero di un neonato in crisi respiratoria…

…e non siano stati in grado di trovare una sistemazione provvisoria che consentisse almeno il soccorso immediato. Parliamo di una neonata ed è ingiustificabile non essere riusciti a trovare una soluzione per impedire il peggio. E’ inammissibile che non si riesca a trovare un posto in Terapia intensiva pediatrica che consenta di prestare le prime cure urgenti riservando la sistemazione definitiva ad un secondo momento. La tempestività dell’intervento avrebbe certamente fatto la differenza per la vita della bambina. Ora l’Assessore Regionale alla sanità Lucia Borsellino ed il Ministro alla salute Lorenzin si attivino immediatamente per fare chiarezza su  quanto accaduto perché gli italiani sono stufi di essere Vittime dell’inefficienza del sistema.
Tiziana Montinari Responsabile Nazionale Dipartimento Tutela Vittime FdI-AN, Dirigente Nazionale Fratelli d’Italia-AN
