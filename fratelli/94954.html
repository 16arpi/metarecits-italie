Siani, Meloni: FdI disponibile per sala da dedicare a Giancarlo

“Rivolgo un sentito ringraziamento, a nome mio e di Fratelli d’Italia, all’Associazione “Giancarlo Siani”, per la lettera inviata al presidente Boldrini e alla Lombardi del M5S. Immaginare che per ricordare la sua figura si debba nascondere la memoria di un altro importante protagonista della nostra storia nazionale come Pinuccio Tatarella non è accettabile e rischia di innescare una contrapposizione che offende prima di tutto le famiglie, come sottolineato anche dall’Associazione Siani.
  
Mi auguro che le straordinarie parole scritte da Paolo Siani e Geppino Fiorenza vengano comprese dal Movimento 5 Stelle e che lo inducano ad abbandonare questa proposta. Fratelli d’Italia offre tutta la sua disponibilità per individuare una sala di Montecitorio da dedicare alla memoria del giovane Giancarlo, italiano ucciso dalla camorra per la sua sete di verità”.
È quanto dichiara Giorgia Meloni, capogruppo alla Camera di Fratelli d’Italia.
Roma, 13 aprile 2013
