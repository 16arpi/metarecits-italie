Bufera procure, Meloni: Espulsione Palamara non basta, FdI chiede dimissioni di tutti i magistrati coinvolti nello scandalo e sorteggio per le nomine in seno al CSM

«L’espulsione di Palamara dall’Anm è un buon segnale, ma non basta. Anche alla luce delle sue gravissime dichiarazioni di quest’oggi alla stampa, in cui è sempre più chiara la logica delle spartizioni tra correnti all’interno di certa magistratura, Fratelli d’Italia continua a chiedere le dimissioni immediate di tutti i magistrati coinvolti nello scandalo e un sorteggio per le nomine in seno al Csm. Dobbiamo sciogliere una volta per tutte il pericoloso intreccio tra magistratura e politica: lo dobbiamo ai tanti magistrati che ogni giorno servono con onore lo Stato italiano e, soprattutto, alla credibilità della Giustizia italiana.».
Lo scrive su Facebook il presidente di Fratelli d’Italia Giorgia Meloni.
