Roghi tossici, Rampelli: Perquisire i nomadi all&#8217;ingresso dei campi. Subito esercito

“Le dichiarazioni rilasciate oggi dal ministro Minniti sono un importante passo in avanti per stroncare l’illegalità diffusa nei campi nomadi.I mezzi che entrano nei campi devono essere perquisiti in ingresso e in uscita; rifiuti, scarti, refurtiva potranno così essere sequestrati e potrà essere attivato (e difeso) un sistema di video sorveglianza tale da stabilire con certezza gli artefici degli incendi in modo da poter procedere si conseguenti e indispensabili arresti.  Occorre incentivare con l’aiuto dei servizi sociali la scolarizzazione dei bambini, su percentuali mai così basse dal 1995 e rendere più efficace la sottrazione della patria potestà, inapplicata anche nei ripetuti casi di sfruttamento dei minori per attività di rovistaggio, accattonaggio, borseggio, taccheggio e scippo”. E’ quanto dichiara il capogruppo di Fratelli d’Italia-Alleanza nazionale alla Camera dei deputati Fabio Rampelli.
