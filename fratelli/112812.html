Ambiente, De Carlo: Ripristinare corpo forestale dello Stato

Riforma Madia aumenta costi e lascia territori senza presidi di sicurezza
“L’Italia è l’unica Nazione ad essersi privata del Corpo Forestale dello Stato rinunciando così alla prevenzione, all’educazione ambientale oltre che alla sicurezza, non tenendo che l’implementazione di politiche di prevenzione ha un costo decisamente minore rispetto a qualsiasi tipo di intervento in condizioni di emergenza”.  
Lo dichiara Luca De Carlo, deputato di Fratelli d’Italia e primo firmatario della Legge delega per il ripristino del Corpo Forestale dello Stato.
“La Riforma Madia – ha aggiunto De Carlo – avrebbe dovuto portare un risparmio di 100 milioni di euro in tre anni a fronte di un costo di assorbimento della Forestale tra Vigili del Fuoco e Carabinieri di circa 1 milione, ma già nell’estate del 2017 alcuni incendi mandarono in fumo diversi boschi con danni stimati per circa 2 miliardi di euro. Danni per i quali non fu possibile agire né con forze altamente specializzate, né tanto meno con mezzi destinati agli interventi di emergenza”.
“Chiediamo – conclude il deputato di FDI – il ripristino del Corpo Forestale dello Stato per garantire sicurezza e presidio del territorio con personale altamente qualificato e specializzato”.
