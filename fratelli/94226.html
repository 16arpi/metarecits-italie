Crosetto: Fratelli d&#8217;Italia è un nuovo partito di centrodestra

«Mi permetto di informare il Corriere della Sera che ‘Fratelli d’Italia’ non è un partito di destra. Capisco che nella logica di alcuni giornali sia importante far sparire ogni alternativa di centrodestra che non sia il PdL di Berlusconi, ma non è così. Esiste un nuovo partito di centrodestra che si pone in uno spazio politico che va dai delusi della sconfitta di Renzi agli ex elettori di An». 
È quanto dichiara Guido Crosetto, cofondatore di ‘Fratelli d’Italia – Centrodestra nazionale’.
  
«‘Fratelli d’Italia’ sta nascendo sul territorio nonostante il boicottaggio e la disinformazione fatta dai mass media e dal PdL stesso,raccogliendo innanzi tutto e principalmente i delusi di Forza Italia, i liberali che hanno visto discutere le promesse del ’94, i riformisti veri insieme a molti che provengono dall’area ex An che già nasceva come tentativo di integrazione dell’esperienza della destra italiana con un area moderata e liberale. È evidente che convenga a Monti e quindi al Corriere della Sera far passare l’idea che il centrodestra sia solo Berlusconi, così come conviene a Berlusconi stesso, ma non è così. Per fortuna migliaia di amministratori, militanti e soprattutto la persone normali si stanno rendendo conto di qual è il progetto vero. Sarebbe serio che anche i grandi quotidiani ne prendessero atto con serietà», ha concluso Crosetto. 
