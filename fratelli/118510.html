Coronavirus, Bignami: A M5s arrivato contrordine da PD

Ieri sera pronti a non votare più governo, oggi attaccano Fdi

“Agli esponenti del M5S che in queste ore si affannano ad attaccare Fratelli d’Italia bollando come fake news il sì del nostro governo al Mes, deve essere giunto nella notte l’ordine perentorio dei loro padroni piddini. Ieri sera, infatti, gli stessi esponenti grillini, Giarrusso tanto per citarne uno, dichiaravano che il governo italiano non avrebbe avuto più il loro voto qualora venisse approvato il Meccanismo Europeo di Stabilità. Oggi, invece, i colpevoli sono Giorgia Meloni e Fratelli d’Italia accusati di propagare notizie false. Ci verrebbe da dire ‘contrordine compagni grillini’, ieri sera abbiamo solo scherzato, ma il circo del M5s non ci sorprende più e soprattutto non fa nemmeno più ridere”.
Lo dichiara Galeazzo Bignami, deputato di Fratelli d’Italia.
