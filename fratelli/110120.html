Città metropolitana, Silvestroni: Al via lavori di manutenzione scolastica tra Roma e Provincia

“Sbloccati finalmente in Città Metropolitana molti interventi fondamentali per la manutenzione scolastica di Roma e Provincia. Dopo aver monitorato e sollecitato nel tempo le opere segnalate dagli istituti scolastici, sono al via i lavori per il rilascio del CPI (certificato protezione incendi) per gli Istituti Orazio di via Isola Bella, Nomentano di via della Bufalotta, Cederna di Velletri, Buonarroti di Frascati; la sistemazione delle palestre per gli Istituti Michele Amari di Ciampino, Marconi e Cannizzaro di Colleferro; la sistemazione di aule e laboratori nonché l’installazione degli impianti di videosorveglianza dell’Istituto Picasso di Anzio, la messa in sicurezza del muro dell’Istituto Gioberti in via della Paglia a Roma e la riparazione della rampa di accesso dell’Istituto Mercuri di Marino.  Terremo sotto controllo che l’ente metropolitano rispetti i tempi dichiarati per consentire agli studenti di riprendere le attività scolastiche a settembre nelle migliori condizioni possibili” lo ha dichiarato il deputato e consigliere della Città Metropolitana di Fratelli d’Italia, Marco Silvestroni.
