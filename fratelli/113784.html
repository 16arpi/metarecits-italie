Banche, Rizzetto: Governo coerente solo nel non mantenere le promesse

“Mi unisco alla protesta che stanno portando avanti i risparmiatori, prima traditi dalle banche e adesso dal governo giallo-verde che è coerente solo nel non mantenere le promesse”. 
E’ quanto dichiara il deputato Walter Rizzetto di Fratelli d’Italia che stamane ha incontrato i rappresentanti delle associazioni di consumatori con i delegati dei risparmiatori per individuare le iniziative necessarie per ottenere dall’esecutivo il mantenimento degli impegni assunti. 
“Chiedo ancora una volta – prosegue Rizzetto – agli esponenti del governo di dare seguito alla mozione che ho presentato già da tempo e con cui ho proposto i correttivi alle criticità del Fondo in modo da rendere finalmente operativi gli indennizzi. L’esecutivo con questi continui rinvii dimostra ancora una volta di non avere ancora un valido piano per salvaguardare le vittime dei crack finanziari. La pazienza dimostrata nel tempo dai risparmiatori si è ormai esaurita. Attendiamo con urgenza concrete iniziative per superare questa assurda situazione di immobilità – conclude Rizzetto”.
