Fatturazione elettettronica, FdI a Tria: Quando circolare esplicativa per evitare frodi informatiche

Fratelli d’Italia presenta interrogazione a ministro dell’Economia 
“Nei giorni scorsi la stampa nazionale ha riferito di casi di frode informatica dovuti alla insufficiente sicurezza nella protezione dei dati delle fatture elettroniche in circolazione. In passato, sia Fratelli d’Italia che gli albi professionali, avevano segnalato l’elevatissima probabilità che il problema potesse emergere. A oramai due mesi dall’entrata in vigore della norma non è ancora stata emanata la circolare esplicativa dell’Agenzia delle Entrate e per questa ragione chiediamo al ministro dell’Economia Giovanni Tria di sapere se sia a conoscenza di questi gravissimi fatti, quale sia la sua valutazione e quali sono i tempi per l’emanazione della circolare esplicativa”.
Lo dichiarano i deputati di Fratelli d’Italia Alessio Butti e Marco Osnato annunciando una interrogazione al ministro dell’Economia Giovanni Tria.
