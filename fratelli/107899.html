Elezioni, Marsilio: Con Fratelli d&#8217;Italia speranza per la ciociaria

“La Ciociaria è una terra fiera e con una grande storia alle spalle. Ora ha tanti problemi ma oggi Giorgia Meloni è stata a Frosinone per lanciare un messaggio di speranza e dire ai ciociari che ci può essere un futuro di lavoro, benessere e sviluppo sostenibile. Ci rivolgiamo ai cittadini ciociari: se volete dire basta alla disoccupazione, basta alla desertificazione industriale, basta all’inquinamento, basta ai giovani che scappano allora credete in Fratelli d’Italia. Dateci fiducia. Noi non promettiamo la luna ma abbiamo proposte serie e concrete: più assumi in Italia, meno tasse paghi; flat tax ridotta solo a chi crea occupazione in Italia; obbligo di restituzione di tutti gli aiuti e delle agevolazioni ricevuti dallo Stato italiano per chi delocalizza all’estero.”

È quanto dichiara Marco Marsilio, portavoce regionale del Lazio di Fratelli d’Italia e capolista al Senato nei collegi Lazio 2 e Lazio 3, a margine della visita di Giorgia Meloni a Frosinone.
