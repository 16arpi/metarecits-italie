Mes, Meloni: Aspettiamo Conte in aula e aspettiamo che smentisca parole Ministro economia

«Sul MES aspettiamo che il presidente del Consiglio, Giuseppe Conte, venga in Aula. Ci aspettiamo che disconosca le parole del ministro dell’Economia che ha detto che è un trattato già sottoscritto e inemendabile: se l’Italia si impegna a versare 125 miliardi di euro in un fondo che serve a salvare le banche tedesche, al quale l’Italia non potrebbe accedere, lo decide il Parlamento italiano. In ogni caso Fratelli d’Italia, con i suoi gruppi parlamentari, sarà a Bruxelles il 9 dicembre per rivendicare che siamo una Nazione sovrana con un Parlamento che decide queste cose».
Lo ha detto in una intervista al Tg2, che andrà in onda questa sera, il presidente di Fratelli d’Italia, Giorgia Meloni.
