Siria, FdI: Bene ritiro militari a confine

Era nostra richiesta avanzata a governo con question time
“Fratelli d’Italia esprime soddisfazione per l’approvazione nelle commissioni Difesa ed Esteri della Camera della risoluzione che impegna il governo ad assumere iniziative per completare il ritiro dei nostri militari impegnati lungo il confine turco-siriano entro la scadenza prevista. Era una nostra precisa richiesta che avevamo avanzato nelle settimane scorse allo stesso ministro della Difesa Lorenzo Guerini con un apposito question time e l’approvazione di oggi è una decisione che ci soddisfa pienamente”.
Lo dichiarano in una nota congiunta i deputati di Fratelli d’Italia della commissione Difesa Salvatore Deidda, Wanda Ferro e Davide Galantino.
