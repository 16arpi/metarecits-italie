G8 Genova, Cirielli: Pd sempre contro le forze dell&#8217;ordine, noi patrioti sempre dalla loro parte

“Il Pd non si smentisce e come sempre è dalla parte dei devastatori e contro le forze dell’ordine. La vena antimilitarista alla fine emerge sempre”. È quanto dichiara Edmondo Cirielli, deputato di Fratelli d’Italia-Alleanza Nazionale, responsabile del Dipartimento Giustizia del partito.
“A chi definisce inaccettabili e ingiustificabili le parole del consigliere del Pd, Diego Urbisaglia, sarebbe il caso di ricordare, a prescindere dal merito, che Carlo Giuliani non è certo un eroe, ma un ragazzo che a ventitré anni è sceso in piazza e, con il volto coperto, ha impugnato un estintore da scagliare in testa ad un carabiniere; che piaccia o no un delinquente. E questo è un fatto indubbio e su cui purtroppo continuano le mistificazioni”.
“Il dolore dei familiari per quello che accadde non è certo in discussione e la morte di un giovane in piazza è sempre una morte – conclude Cirielli – ma l’uso legittimo delle armi contro i violenti è giusto in questi casi e, proprio per questo, la legge penale sancisce il diritto-dovere delle forze dell’ordine di difendere se stessi o altri da chi attenta alla vita. Il Partito democratico dovrebbe chiarire definitivamente da che parte sta, se con i nostri servitori dello Stato o con chi infrange la legge con violenza e viltà”.
