L&#8217;Aquila, vandalizzata la sede di Fratelli d&#8217;Italia

Una scritta di insulto è comparsa oggi sulla porta della sede aquilana di Fratelli d’Italia, in Piazzetta del Sole. 

Per il coordinatore provinciale Pierluigi Biondi, “una sede di partito è prima di tutto un luogo in cui si coltivano la politica – quella vera, fatta di contatto con i cittadini, di confronto, di condivisione di visioni e di ideali – e la democrazia. L’attacco vandalico è stato evidentemente fatto da qualcuno che non conosce nessuna delle due cose”. 

Dichiara il portavoce cittadino Michele Malafoglia “Questo gesto vandalico è un attacco vile non solo verso un partito che incarna i valori di milioni di italiani, ma anche verso un luogo in cui prevalgono confronto, dialogo e scambio di esperienze. Elementi che evidentemente non appartengono a chi sceglie la via della violenza, dell’offesa e degli insulti nei confronti dei quali non possiamo che esprimere commiserazione e indifferenza ancor prima che biasimo e disgusto.”





