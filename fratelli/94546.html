Atti vandalici, Mollicone: clima pesante, prefettura rafforzi prevenzione

Salgono a cinque le intimidazioni subite da Fratelli d’Italia: prima in VI Municipio, poi il furto con scasso nella sede del comitato nazionale, passando per l’aggressione ai militanti e volontari alla Balduina e finire con gli atti vandalici ai danni del gazebo di Talenti e di Ostiense.  Evidentemente la nostra presenza quotidiana e il nostro impegno sul territorio stanno dando fastidio a qualche invidioso che se pensa di intimidirci con queste vigliaccate si sbaglia di grosso. Con questo clima pesante in città, la Prefettura rafforzi la prevenzione e la tutela nei confronti delle nostre strutture e dei nostri militanti.
È quanto dichiara in una nota il candidato alla Regione Lazio e capogruppo in Campidoglio di ‘Fratelli d’Italia – Centrodestra nazionale’, Federico Mollicone.
Roma, 31 gennaio 2013
