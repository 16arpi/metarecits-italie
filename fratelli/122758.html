Governo, Prisco: su sicurezza Draghi inverta rotta Lamorgese e sinistra

“Dal discorso del presidente Draghi registriamo purtroppo la mancanza di attenzione nei confronti della sicurezza. Ci auguriamo che quella del capo del governo sia stata solo una grave disattenzione e che nei prossimi mesi possa invertire quella rotta tanto cara al ministro Lamorgese e alle forze politiche di sinistra che compongono anche il suo esecutivo. Dall’opposizione, Fratelli d’Italia sarà un puntello costante su un tema così importante e sul quale ci auguriamo che le forze di centrodestra al Governo non scendano a compromessi al ribasso”.
Così Emanuele Prisco, deputato di Fratelli d’Italia.
