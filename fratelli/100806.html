Ponte sullo stretto, Cirielli: Sbloccare i soldi per le infrastrutture nel mezzogiorno

“Siamo favorevoli al Ponte sullo Stretto e ai provvedimenti per il Sud previsti nello Sblocca-Italia. Tuttavia,  sottolineiamo la mancanza di concretezza degli annunci di governo. I progetti di cui ha parlato il ministro Delrio non hanno avuto un finanziamento superiore al 10%. Bisogna fare chiarezza sull’impiego di risorse per aumentare le infrastrutture nel Mezzogiorno, l’unico strumento per possa favorire uno sviluppo reale dell’Italia meridionale senza quelle politiche assistenziali e clientelari che hanno generato corruzione”. È quanto ha dichiarato il deputato di Fratelli d’Italia-Alleanza nazionale Edmondo Cirielli durante il question time sul Ponte dello Stretto, primo firmatario Fabio Rampelli, rivolto al ministro delle Infrastrutture e Trasporti Graziano Delrio.
