Fs, Meloni: Nomina nuovo cda è vergognoso colpo di coda Governo Renzi-Gentiloni

“I ladri di poltrone del Governo Renzi – Gentiloni assestano gli ultimi vergognosi colpi di coda prima di essere cacciati dagli italiani. L’Assemblea degli azionisti di ferrovie dello Stato (con il Tesoro azionista di maggioranza) ha appena rinominato i componenti del nuovo Consiglio di Amministrazione, che sarebbe scaduto ad aprile, cioè quando dovrebbe già essere insediato il nuovo governo. Si sono sbrigati a rinominarli con cinque mesi di anticipo per mantenere in sella gli amici del Giglio magico renziano e continuare a fare gli interessi dei soliti noti. Ma questi signori hanno sbagliato i conti questa volta. Gli italiani sono stanchi di queste porcate e lo dimostreranno chiaramente alle prossime elezioni del 4 marzo”.
È quanto dichiara il presidente di Fratelli d’Italia, Giorgia Meloni.
