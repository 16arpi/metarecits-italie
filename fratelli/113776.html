Libia, Rauti: Da Conte pretendiamo chiarezza. Governo debole, isolato e diviso mette a rischio sicurezza Italia

“Questa sera il presidente Conte sarà in Senato per informare su quanto sta accadendo in Libia e quale sia la politica che il governo italiano vuole adottare in questa area di crisi. Fratelli d’Italia ha chiesto con forza che il presidente del Consiglio venisse a riferire in Aula, proprio per chiarire la posizione del governo, che appare non solo diviso ma anche lento, tardivo e incerto. E’ necessario agire con decisione perchè il rischio di ondate migratorie, è altissimo. Lo stesso Serraj ha ipotizzato che 800mila migranti e libici potrebbero arrivare in Italia e in Europa e tra questi potrebbero esserci criminali e Jihadisti legati all’Isis. L’isolamento del Governo italiano in Europa e le divisioni al suo interno tra i vari ministri, ci mettono in una preoccupante posizione di debolezza alla quale bisogna immediatamente trovare una soluzione”. Lo dichiara il vicepresidente vicario del gruppo al Senato di Fratelli d’Italia, Isabella Rauti, in un’intervista a “NewNotizie.it”.
https://www.newnotizie.it/2019/04/18/libia-esclusiva-sen-rauti-fdi-come-pensa-il-governo-di-impedire-ai-barconi-di-partirelesecutivo-appare-diviso-e-incerto/
