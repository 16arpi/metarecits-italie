UE, Crosetto: Contro Italia schiaffo francese e pugno austriaco, in Europa accade di tutto

“Questa Ue di fratellanza e condivisione, dimostra la sua insussistenza ed inutilità politica ogni giorno. Ogni giorno ci regala uno schiaffo nuovo. Ieri era uno schiaffo francese in Libia ed oggi è un molto più grave pugno in faccia da parte del Governo austriaco. Il passaporto agli altoatesini di lingua tedesca è un atto di guerra, una provocazione razzista e nazista che invita dei cittadini italiani ed un territorio italiano ad iniziare un percorso di separazione. Non si sono mai visti atti di questo tipo nemmeno tra nazioni storicamente nemiche, ma nell’Ue del nulla tutto può accadere. Il sud Tirolo è italiano e chi pensa di occuparlo in nome dell’Austria, farebbe meglio a pensare di trasferirsi direttamente nei territori di quella nazione. Il sud Tirolo ha avuto finora un’autonomia che il nord austriaco si sogna, e questo è il risultato. Sarebbe stato meglio essere meno tolleranti. Iniziando dalla lingua”.
 
E’ quanto ha dichiarato Guido Crosetto, Coordinatore nazionale di Fratelli d’Italia.
