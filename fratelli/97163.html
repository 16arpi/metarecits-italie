Europee, La Russa: Renzi deve portare cero ad Alfano e Berlusconi

“Renzi dovrebbe portare un cero ad Alfano e Berlusconi perché il primo lo ha sdoganato e gli ha fatto da foglia di fico in tanti provvedimenti in Parlamento e il secondo addirittura diceva che lo avrebbe voluto nel suo partito”.
  
 
Così Ignazio la Russa, deputato di Fratelli d’Italia-Alleanza Nazionale intervenendo a Sky tg24 Pomeriggio.  
“Noi di Fratelli d’Italia-Alleanza Nazionale – ha aggiunto La Russa – vogliamo ricostruire il centrodestra, a patto però che gli altri partiti, Forza Italia e Ncd, tornino ad essere di centrodestra. Occorre anche dire che è finito il tempo delle rendite di posizione e che bisogna mettersi tutti in discussione come anche io ho fatto alla mia età quando è nato Fratelli d’Italia”.
Roma, 26 maggio 2014
