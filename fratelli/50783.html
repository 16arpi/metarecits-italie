Tabaccaio ucciso, delegazione Fdi con vicepresidente Camera Rampelli a funerali

Una delegazione campana di Fratelli d’Italia con il vicepresidente della Camera Fabio Rampelli ha preso parte questa mattina a Calvizzano, in provincia di Napoli, ai funerali di Ulderico Esposito, il tabaccaio di 52 anni morto nei giorni scorsi al Cardarelli dopo un mese di agonia.  Esposito è stato aggredito a Chiaiano, all’esterno della sua tabaccheria, da un cittadino della Nigeria, poi individuato e arrestato dalla polizia.  Con Rampelli, hanno partecipato Michele Schiano di Visconti, consigliere regionale della Campania Fdi, Carmela Rescigno, responsabile nazionale Sanità Fdi, Gimmi Cangiano, coordinatore regionale Fdi, Nello Savoia, portavoce provinciale Fdi e Pietro Diodato, dirigente nazionale Fdi. “Siamo qui a testimoniare la vicinanza politica e istituzionale alla famiglia Esposito ma soprattutto perché è fondamentale che lo Stato faccia sentire il proprio sostegno a un eroe morto per difendere il proprio lavoro” si legge nella nota di Fdi
