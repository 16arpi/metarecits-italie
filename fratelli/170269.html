Dl Ex Ilva: via libera conferma che con Meloni è l&#8217;Italia del lavoro ad occupare la scena

“Il via libera di oggi della Camera al dl ex Ilva, il provvedimento sull’amministrazione straordinaria delle imprese a carattere strategico che contiene anche misure a sostegno delle aziende dell’indotto, è una ulteriore ed importante conferma dell’impronta chiara data dal Governo di Giorgia Meloni: un esecutivo fondato sui pilastri del lavoro, della difesa dell’industria italiana e di un comparto strategico per l’economia nazionale. I tempi sono stati rigorosamente rispettati: varato dal Governo a gennaio, il Dl andava infatti convertito in legge entro il 18 marzo. 
Si tratta di un risultato ottenuto grazie al lavoro indefesso e decisivo del ministro Adolfo Urso, resosi necessario anche a seguito dei tanti errori che abbiamo visto susseguirsi in questi ultimi dieci anni. Il centrodestra sta affrontando con responsabilità una tappa importante per la storia dell’industria italiana perseguendo la strada della tutela del lavoro, dell’indotto, contemperando la riconversione ecologica e il diritto alla salute. Quella dell’Ilva è una storia secolare, del sogno industriale della nostra Nazione, della trasformazione del territorio rurale in industriale, dell’occupazione che si concilia con la tutela ambientale: un sogno che per Fratelli d’Italia ed il Governo deve potersi tramutare in realtà. La stagione nociva del reddito di cittadinanza è finita per sempre. Con Giorgia Meloni è l’Italia del lavoro ad occupare la scena”. 
Lo dichiara Umberto Maerna, deputato di Fratelli d’Italia, componente della Commissione Industria e relatore in Aula del DL ex Ilva, approvato oggi alla Camera.
