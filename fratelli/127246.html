Covid, Bignami: attenzione procura Bergamo su condotta Speranza è conferma denunce Fdi

Ministro ha deliberatamente mentito. Deve andarsene


“Le indiscrezioni di stampa emerse oggi che riferiscono dell’attenzione della Procura di Bergamo sulla condotta del ministro Speranza in ordine alla gestione della pandemia confermano, per filo e per segno, quanto Fratelli d’Italia da marzo scorso sta denunciando anche nelle Aule parlamentari: le menzogne, le omissioni, le reticenze, anche davanti ai Pm, hanno formato oggetto di interrogazioni, interventi parlamentari, anche soprattutto della mozione di sfiducia votata in Senato ad aprile scorso e rispetto alla quale lo stesso Speranza ha deliberatamente mentito. Che fiducia possono avere gli italiani in una fase delicata come quella attuale verso un Ministro che sta mentendo sistematicamente dall’inizio della pandemia con l’unico scopo di salvare la propria poltrona? Speranza deve andarsene”.
Lo dichiara Galeazzo Bignami, deputato di Fratelli d’Italia. 

