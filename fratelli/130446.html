Migranti, Varchi: Serve svolta, basta a politiche disastrose sinistra

“Sono sempre più drammatiche le immagini che continuano a giungerci dall’hotspot di Lampedusa. Una situazione esplosiva – sul piano sanitario, sociale ed economico – che mette a rischio anche la sicurezza di milioni di italiani, vittime di questa invasione incontrollata e illegale, alimentata da interessi criminali. Fratelli d’Italia vuole porre fine a questa situazione: diciamo basta alle scelte fallimentari del ministro Lamorgese e di una sinistra che ha sempre strizzato l’occhiolino all’immigrazione clandestina, con le sue politiche irresponsabili e anti-italiane. Serve una svolta politica forte con la realizzazione del blocco navale per garantire la legalità nei nostri confini, riqualificare i nostri territori e rafforzare il tessuto sociale ed economico nazionale”.
Lo afferma il deputato siciliano di Fratelli d’Italia, Carolina Varchi.
