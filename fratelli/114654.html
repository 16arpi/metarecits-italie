Sea Watch, Meloni: Mi auguro che procura Roma voglia dare seguito a esposto FdI su sequestro velivoli ONG

“Mi auguro che la Procura di Roma voglia dare seguito all’esposto presentato stamattina da Fratelli d’Italia e con il quale chiediamo di verificare il comportamento di due velivoli delle Ong che operano nel Mediterraneo e di valutare il loro sequestro immediato. Secondo un’inchiesta giornalistica, infatti, questi due aerei avrebbero sorvolato la SAR libica per individuare e segnalare alla Sea Watch 3 i barconi carichi di immigrati da recuperare e condurre verso l’Italia. Chiediamo di fare chiarezza e di scongiurare la possibilità di essere davanti ad un vero e proprio sistema criminale finalizzato al favoreggiamento dell’immigrazione clandestina”.
Lo scrive su Facebook il presidente di Fratelli d’Italia, Giorgia Meloni.
