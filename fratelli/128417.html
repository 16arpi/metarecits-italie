Utero in affitto, Meloni: FdI aveva chiesto a sindaco Milano di bloccare fiera ma richieste cadute nel vuoto, maternità surrogata diventi reato universale

“Fratelli d’Italia aveva già chiesto al sindaco di Milano, Beppe Sala, di bloccare lo svolgimento della fiera “un sogno chiamato bebè”. Ma le nostre richieste sono, purtroppo, cadute nel vuoto e la manifestazione si svolgerà il 21 e il 22 maggio prossimo. In Italia la maternità surrogata è vietata e punita ed è scandaloso che si possano organizzare eventi del genere che promuovono l’utero in affitto. Giù le mani dalle donne e dai bambini: la maternità surrogata deve diventare reato universale. Fdi continuerà a raccogliere le firme a sostegno della nostra proposta che ora è all’esame della commissione Giustizia della Camera”.
Lo dichiara il presidente di Fratelli d’Italia Giorgia Meloni.

