Annunciato il nuovo direttivo provinciale di Macerata

Dopo l’ottimo risultato delle elezioni politiche, che hanno visto Fratelli d’Italia protagonista con picchi elettorali importanti nelle Marche e in special modo nel maceratese, si è resa necessaria la riorganizzazione del partito a livello provinciale così da sfruttare tutte le potenzialità del territorio compresi gli organi istituzionali che rappresentano il partito nelle diverse sedi. Il Direttivo è composto dai membri di diritto individuati dallo Statuto nazionale di Fratelli d’Italia, ovvero il Senatore Elena Leonardi, il Presidente della Regione Marche Francesco Acquaroli, i Consiglieri regionali Pierpaolo Borroni e Simone Livi, i Consiglieri provinciali Massimo Caprani e Andrea Mozzoni e il Presidente provinciale di Gioventù Nazionale Riccardo Ficara. Sono state poi individuate figure di spicco e di fiducia sul territorio, a completamento del direttivo che vede come Coordinatore Massimo Belvederesi. Di seguito i nuovi componenti del Direttivo provinciale: Giuseppe Alpini, Simone Ambrosi, Raffaele Anselmi, Gianni Antonelli, Mirco Braconi, Gianluca Canestrari, Pierfrancesco Castiglioni, Francesco Colosi, Francesca D’Alessandro, Tiziana Gazzellini, Luciano Giaconi, Felice Munafò, Francesco Pacetti, Ettore Pelati, Igor Pettinelli, Maicol Pizzicotti Busilacchi, Alessandro Quarchioni, Paolo Renna, Samuele Salvucci, Massimo Stefoni, Noemi Tartabini e Michele Zacconi. La presenza capillare di Fratelli d’Italia, tanto nelle aree montane quanto sulla costa e sui principali comuni della Provincia rappresenta la forza del partito, che si appresta a un’altra forte crescita con le imminenti amministrative del 2023 e del 2024.
Questo quanto dichiara Massimo Belvederesi, Coordinatore provinciale di Fratelli d’Italia Macerata.
