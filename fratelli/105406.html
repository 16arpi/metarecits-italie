Stazione Milano, La Russa: Basta politica buonista e lassista della sinistra

“Mentre continuano gli sbarchi di migliaia e migliaia di immigrati e la sinistra pensa ad introdurre lo Ius soli con la conseguenza di far diventare l’Italia la sala parto dell’Africa, a Milano avviene una nuova, ennesima, aggressione armata ai danni di un agente in divisa da parte di un immigrato con precedenti penali. I cittadini giustamente pretendono più sicurezza ma per la sinistra questo tema non è mai stato una priorità e mai lo sarà. E’ palese che le porte spalancate all’immigrazione incontrollata, gli svuota carceri e l’introduzione del reato di tortura sono solo favori alla delinquenza. Fratelli d’Italia dice basta a questa politica buonista e lassista”.
Lo dichiara Ignazio La Russa, parlamentare di Fratelli d’Italia.
