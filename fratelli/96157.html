L. stabilità, Meloni: Racconta genesi governo Letta, riporta Italia a peggiore prima repubblica

«Fratelli d’Italia ha votato convintamente contro la legge di stabilità, che ben racconta la genesi del governo Letta. Il tentativo è di riportare l’Italia nella peggiore Prima Repubblica, quando le leggi finanziarie servivano a dispensare marchette e soldi agli amici degli amici. In questo caso con l’aggravante che contestualmente si abolisce il finanziamento pubblico, forse ritenendo anche di poter chiedere qualcosa a questi amici degli amici.
  
 
Questo governo si schiera ancora una volta con le burocrazie europee, con le banche, con i pensionati d’oro, con tutti i parassiti e tutti i potenti contro l’Italia onesta che lavora, contro i precari e i non garantiti, contro i disoccupati. Non possiamo renderci complici: abbiamo votato contro racconteremo all’Italia la vergogna di questa legge di stabilità che ci riporta indietro di 30 anni».
È quanto ha dichiarato il presidente dei deputati di Fratelli d’Italia, Giorgia Meloni, a margine del voto alla Camera sulla legge di stabilità. 
Roma, 21 dicembre 2013
 
