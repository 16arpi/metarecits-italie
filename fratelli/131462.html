Manovra, Foti: ottimo lavoro commissione. Tempi previsti.

“La commissione bilancio ha svolto un ottimo lavoro. La maggioranza è stata compatta e, devo dire, l’opposizione non ha svolto ostruzionismo. Direi che rispetto alle precedenti edizioni, la legge di bilancio è andata molto bene. La realtà dei fatti, diversa dai comunicati che si fanno per incitare i propri fan, è che il testo sarà sottoposto giovedì alla Camera, con i tempi che più o meno erano stati preventivati. È stato un confronto sereno, con emendamenti migliorativi che sicuramente vanno nell’interesse degli italiani. Sulla notte prima degli esami si può dire tutto il contrario di tutto, ma direi che sono andati bene”.

Lo dichiara Tommaso Foti, Capogruppo di Fratelli d’Italia alla Camera ospite stamane di Radio Anch’io.
