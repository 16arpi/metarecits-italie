Giustizia, Delmastro: Governo dei migliori aguzzini corregga storture



“I ‘migliori’ aguzzìni di Governo subordinano l’accesso alla giustizia ad adempimenti fiscali. In caso di mancato pagamento o parziale pagamento del contributo unificato le cause non verranno più iscritte a ruolo. Più che draghiane disposizioni sembrano draconiane disposizioni che negano l’accesso alla giustizia. Il mancato o parziale adempimento fiscale da sempre comporta il recupero coattivo, non la preclusione del diritto ad ottenere giustizia. Se uno Stato non esercita più la giurisdizione abdica a se stesso. Il Governo dei migliori corregga subito la peggiore stortura della storia della giustizia italiana”. 

Così in una nota il responsabile giustizia di Fratelli d’Italia Andrea Delmastro.

