Al via l&#8217;11 luglio il &#8220;Campo Sud &#8211; A Destra del Mediterraneo&#8221;

Si terrà domani, venerdì 11 luglio, dalle ore 10.00, a Castelvolturno (CE) presso la struttura dell’EcoParco del Mediterraneo, l’iniziativa politica “Campo Sud – A Destra nel Mediterraneo” organizzata da Fratelli d’Italia – Alleanza Nazionale.
  
L’evento vedrà la partecipazione di personalità politiche di caratura nazionale, di rappresentanti del mondo delle imprese, della cultura,  delle categorie e della società civile.
Sarà conferito, al termine della manifestazione, il premio “Campo Sud” ad imprese e personalità del nostro mezzogiorno che portano l’immagine positiva del Sud in Italia e nel Mondo.
“”Campo  Sud – A destra nel Mediterraneo” vuole offrire uno spazio di confronto e di approfondimento politico-culturale sulle tematiche della difesa e della valorizzazione del Mezzogiorno d’Italia, che con il suo straordinario patrimonio paesaggistico, storico ed architettonico rappresenta il centro storico del Mediterraneo. Per questo motivo abbiamo immaginato di mettere a confronto alcune tra le migliori energie del nostro Sud e di invitarle ad una serie di confronti  in una unica giornata di riflessione”, ha spiegato il deputato di FdI-An Marcello Taglialatela.
Roma, 10 luglio 2014
