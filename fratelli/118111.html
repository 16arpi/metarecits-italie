Coronavirus, Fratelli d’Italia: Centro Covid di Boscotrecase saturo. Si apra il Maresca di Torre del Greco

“I ricoveri Covid-19 all’ospedale di Boscotrecase, in provincia di Napoli, sono stati bloccati. Il presidio è già saturo. Uno scenario che avevano giù previsto e denunciato. Rinnoviamo l’appello al presidente della Regione Campania Vincenzo De Luca: si usi subito, senza perdere altro tempo, l’ospedale Maresca di Torre del Greco per l’attivazione del centro Covid-19”. E’ quanto chiedono Carmela Rescigno, responsabile nazionale Sanità di Fratelli d’Italia, e Alessandra Tabernacolo, consigliere comunale di Fratelli d’Italia nel comune di Torre del Greco.
“Basta perdere tempo. Si segua l’esempio di Milano: c’è l’area della mostra d’Oltremare libera. La Regione Campania allestisca un centro Covid regionale” spiegano Rescigno e Tabernacolo
