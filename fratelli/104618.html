Migranti, Meloni: Governo fermi navi Ong e denunci responsabili per favoreggiamento immigrazione clandestina

«Gommoni scortati dagli scafisti fino alle navi delle Ong a pochi metri dalle coste libiche e poi dritti in Italia. Ecco il nuovo viaggio organizzato per centinaia di migliaia di clandestini diretti sulle nostre coste. Lo dichiarano i magistrati, lo scrivono anche i grandi giornali e ora gridano allo scandalo anche i partiti come il M5S che fino a ieri facevano finta di non vedere e non sapere. Ne siamo felici, visto che Fratelli d’Italia ha già presentato diverse interrogazioni parlamentari su questa vergogna. Vogliamo sapere che cosa altro aspetta il Governo a fermare le navi delle Ong e a denunciare i responsabili per favoreggiamento dell’immigrazione clandestina e tratta di esseri umani».
Lo scrive su Facebook il presidente di Fratelli d’Italia, Giorgia Meloni.
