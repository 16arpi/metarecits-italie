FdI Senato: Scurria eletto vicepresidente

“Il gruppo dei senatori di Fratelli d’Italia riunito in assemblea ieri sera ha eletto per acclamazione il senatore Marco Scurria quale vicepresidente. A lui gli auguri di buon lavoro da parte di tutto il gruppo di Fratelli d’Italia”. Lo rende noto l’ufficio stampa del gruppo dei senatori di Fratelli d’Italia.
“Sono molto felice e onorato della mia nuova nomina come vicecapogruppo di Fratelli d’Italia al Senato. Voglio ringraziare il capogruppo Lucio Malan, i miei colleghi e Fratelli d’Italia per la fiducia datami a svolgere tale ruolo. Questo incarico rappresenta per me un ulteriore stimolo a impegnarmi al massimo e a lavorare con ancora più determinazione per il bene del nostro Paese. Le sfide che ci attendono per continuare a cambiare l’Italia sono tante, ma non ci spaventano. Sono pronto a mettere tutto il mio impegno e la mia energia per contribuire al successo del nostro gruppo e per continuare realizzare grandi cose insieme”, lo dichiara il senatore di Fratelli d’Italia Marco Scurria, neo vicecapogruppo al Senato.
