MO, Donzelli: nessun bavaglio a X e Meta

“Siamo preoccupati e contrariati dai severi moniti partiti in queste ore dall’Unione europea nei confronti dei social network ‘X’ e ‘Meta’, relativi alla circolazione di informazioni in seguito al grave attacco subito da Israele. Ciò che temevamo si sta purtroppo verificando: con il nuovo regolamento Ue ‘Digital Service Act’, il rischio di una censura è concreto. E’ pericoloso assoggettare i liberi spazi di diffusione a criteri arbitrari. Lo è a maggior ragione in un momento così delicato per il futuro dei valori occidentali: staremo sempre dalla parte della libertà, ci auguriamo che nessuno voglia approfittare per mettere il bavaglio e limitare questi fondamentali diritti”. 
Lo afferma in una nota il deputato e responsabile organizzazione di Fratelli d’Italia, Giovanni Donzelli.
