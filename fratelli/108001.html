Elezioni, presunti affari M5s e Pd, Melchiorre e Gemmato: Dell&#8217;Olio ritiri la candidatura

“Ci stupisce il silenzio dei vertici del M5s sia a livello locale sia a livello nazionale di fronte a quanto riportato questa mattina dai quotidiani locali, e confermato poi dai diretti interessati. Vale a dire che il candidato del M5s Dell’Olio e il capo di Gabinetto di uno degli esponenti più importanti del Pd sarebbero soci in affari.
Ai vertici del M5S chiediamo di ritirare la candidatura di Gianmauro Dell’Olio: è inaudito scoprire che gli sbandieratori dei sani princìpi siano soci in affari con il partito che governa la Regione Puglia e che proprio qualche giorno fa ha strizzato l’occhio al M5s”.
Sono le parole del candidato di Fratelli d’Italia al Senato Filippo Melchiorre e del candidato di Fratelli d’Italia alla Camera Marcello Gemmato, in merito alle notizie apparse questa mattina sui principali quotidiani pugliesi che raccontano presunti affari tra il capo di Gabinetto del presidente della Regione Puglia Claudio Stefanazzi e il candidato del M5S Gianmauro Dell’Olio.
