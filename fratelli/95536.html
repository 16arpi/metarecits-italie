Eurostat, Meloni: Con austerità Italia verso baratro

«Percorrere la strada dell’austerità e dell’aumento della pressione fiscale oltre ogni limite ragionevolmente sostenibile, eseguendo alla lettera gli ordini della Bce e dell’Ue a traino tedesco, sta portando l’Italia verso il baratro. Siamo stati facili profeti nel preannunciare questo disastro, che oggi l’Eurostat si preoccupa ancora una volta di venirci a raccontare parlando dei dati sul debito pubblico italiano, che ha superato la quota record del 130% del Pil. Dalla Commissione e dalle Istituzioni europee ci aspettiamo ben altro che l’ennesima indagine statistica ma un piano serio e affidabile per rilanciare la crescita economica degli Stati membri dell’Ue. E rimaniamo in attesa di conoscere, ed esaminare in Parlamento, quale siano le proposte del governo Letta per abbattere il debito pubblico italiano ed uscire finalmente dalla crisi».
È quanto dichiara il presidente dei deputati di Fratelli d’Italia, Giorgia Meloni. 
Roma, 22 luglio 2013
