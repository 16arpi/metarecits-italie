Capitano Ultimo, Ferro: Dispiace che Magistratura sia dovuta intervenire in sostituzione della politica

“È con grande soddisfazione che apprendo che il Tar del Lazio ha accolto il ricorso del Capitano ultimo e gli ha riassegnato la scorta. Fratelli d’Italia si è espresso più volte sull’incredibile e assurda decisione di revocare il servizio di protezione a colui che ha arrestato Totò Riina e che ha combattuto le più sanguinarie cosche mafiose. Dispiace che sia stata la magistratura e non la politica a porre rimedio e ad affermare un principio di buonsenso e di giustizia. Il Capitano Ultimo è un simbolo per l’Italia che crede nei valori della giustizia, della legalità e del contrasto alla violenza criminale”.
È quanto afferma il vice capogruppo di Fratelli d’Italia alla Camera e segretario della Commissione Antimafia, Wanda Ferro.
