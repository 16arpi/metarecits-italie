Governo, La Russa: Lotta tra Alfano e Fi a chi più amico di Renzi

“Una opposizione per sua natura dovrebbe votare a favore quando un provvedimento rientra nelle cose che ritiene siano utili all’Italia e votare contro in tutti gli altri casi. Quando invece una opposizione si dichiara ‘responsabile’ così come fa Forza Italia, vuol dire che sottintende un certo atteggiamento di favore nei confronti del governo.
  
L’esecutivo Renzi non è forte: lo abbiamo visto nei numeri ieri in Senato ma non ha nemmeno avversari forti. E’ evidente la lotta tra Alfano e gli uomini di Berlusconi a chi è più amico di Renzi piuttosto che il confronto sui problemi ai quali dare risposte diverse da quelle proposte dal premier”.
Così Ignazio La Russa, presidente di Fratelli d’Italia – AN intervenendo a Sky tg24.
Roma, 25 febbraio 2014
