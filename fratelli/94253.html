Marsilio: Togliere IMU prima casa costa solo 0.4% della spesa publlica

“L’Imu sulla prima casa si può togliere senza provocare alcun dissesto sui conti pubblici: oggi le entrate dell’Imu sulla prima casa pesano solo lo 0,4% della spesa pubblica. Niente che non possa essere recuperato con una gestione più attenta e razionale, o assorbito dalle corrispondenti entrate fiscali messe in moto dalla crescita economica e dal rilancio dei consumi grazie alla diminuzione della pressione fiscale.
  
Nel programma di Giorgia Meloni e di Fratelli d’Italia queste misure sono ben presenti e serviranno a invertire la disastrosa politica fiscale del governo Monti, rispetto alla quale, quella di Bersani, non promette niente di nuovo e di diverso”.
È quanto dichiara il segretario della Commissione Bilancio della Camera e deputato di ‘Fratelli d’Italia – Centrodestra nazionale’, Marco Marsilio.
