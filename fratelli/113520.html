Banche, Caretta: Da Governo solo chiacchiere sui rimborsi ai risparmiatori truffati

“Sui rimborsi ai risparmiatori truffati dalle banche popolari va in scena l’ennesima farsa di Lega e M5S. Il 9 febbraio, a Vicenza, Salvini e Di Maio avevano promesso che, al massimo in una settimana, il governo avrebbe emanato il decreto attuativo e stanziato gli indennizzi. Ad oggi, o il sedicente governo del cambiamento ha riformato il calendario a nostra insaputa, oppure, a distanza di due mesi dalla promessa fatta, siamo in presenza di un’ulteriore presa in giro da parte di Lega e M5S.” Così Maria Cristina Caretta, deputata di Fratelli d’Italia. Sergio Berlato ha presentato in Consiglio regionale del Veneto una mozione che chiedeva al governo nazionale di emanare il decreto attuativo della legge 145/2018 per rimborsare tutti i risparmiatori vittime della cattiva gestione delle banche popolari e del mancato controllo degli organi di vigilanza, ma leghisti e soci hanno incredibilmente bocciato la richiesta. Stanno giocando – conclude – una partita politica sulla pelle di tutti gli italiani, oltre che dei risparmiatori veneti, che meritano azioni concrete e non chiacchiere”.
