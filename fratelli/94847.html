Roma. Iadicicco: Municipio e Roma Capitale facciano rispettare costituzione

In merito al caso riguardante la volontà di alcune maestre di negare la festa del papà nella scuola ‘Ugo Bartolomei’, sento di sostenere che non esiste alcuna autonomia scolastica da rispettare di fronte ad una cosi grave violazione non solo della legge naturale, ma anche del dettato costituzionale.  È gravissimo strumentalizzare delle creature indifese al fine di affermare, attraverso una visione ideologica, che possano esistere forme di famiglia diverse dall’unione stabile fondata sul matrimonio tra uomo e donna. Mi permetto poi di aggiungere che non esiste alcun bambino con due mamme perché sicuramente due mamme non possono concepire un figlio. Le scelte individuali degli adulti in nessuna maniera possono colpire dei minori indifesi di fronte all’assurdo che gli si propone, il Municipio II e Roma Capitale intervengano alla scuola ‘Bartolomei’ per far rispettare la Costituzione.
È quanto dichiara in una nota Federico Iadicicco, dirigente di ‘Fratelli d’Italia’ ed ex consigliere provinciale di Roma.
