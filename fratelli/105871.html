Legge elettorale, La Russa: Non sia accordo di 4 partiti

“A noi interessa che la legge elettorale si faccia presto e bene ma voler ripartire dallo stesso testo che è già stato bocciato dall’Aula vuol dire bloccarsi subito e perdere tempo”.
Lo dichiara Ignazio La Russa, deputato di Fratelli d’Italia.
“Vogliamo ripartire – prosegue La Russa – da un sistema ‘simil tedesco’? Va bene. Facciamo modifiche neanche numerose a quel testo e se ne può discutere. Vogliamo invece partire dal Rosatellum che è metà proporzionale e metà maggioritario? Ok va bene, se ne può discutere e migliorarlo. Possiamo ragionare su tutti i sistemi elettorali purché abbiano realmente l’obiettivo di far scegliere agli elettori e non ai partiti, il governo e gli eletti”.
“L’importante – conclude il parlamentare di Fratelli d’Italia – è che il testo base dal quale ripartire sia frutto di una lavoro di tutti e non un accordo fra solo 4 partiti a discapito degli altri”.
