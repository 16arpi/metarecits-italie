Nasce “Fratelli d’Italia – Centrodestra Nazionale” a Marino

In data 11 Gennaio 2012 è stato costituito il comitato promotore “Fratelli d’Italia – Centrodestra Nazionale” nel comune di Marino. Nelle prossime settimane, i volontari del movimento organizzeranno dei gazebo informativi nel territorio di Santa Maria delle Mole, nel centro storico di Marino e nel vicino comune di Grottaferrata. Sarà un’occasione per confrontarsi con gli elettori e con i loro legittimi dubbi nei confronti del sistema politico nazionale e territoriale.  La nascita di questo movimento rappresenta l’esigenza di cambiare volto alla Politica italiana degli ultimi decenni, attraverso uno stretto legame tra il territorio ed i propri cittadini. Gli ideali, da sempre, sono l’anima della Politica e la nostra prerogativa è quella di rimettere al centro gli interessi della nazione, attraverso la professionalità, la trasparenza, il senso civico e l’onestà di tutte le nostre componenti. Nel nostro statuto, abbiamo sentito il dovere di sottolineare come qualsiasi soggetto condannato, anche in primo grado, sia per noi incandidabile. La credibilità della Politica deve ripartire da persone pulite che possano rappresentare i cittadini, senza anteporre i propri interessi ai doveri istituzionali. La nostra rapida espansione, attraverso i consensi dei cittadini, testimonia la volontà degli italiani a ritrovare quel sentimento di partecipazione alla politica, elemento imprescindibile per garantire un futuro al nostro paese. Gli interessati potranno reperire informazioni, contatti e date dei gazebo che si terranno nel territorio di Marino e Grottaferrata consultando il contatto facebook FRATELLI D’ITALIA MARINO.
