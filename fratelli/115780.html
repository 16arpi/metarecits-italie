Somalia, FdI: Vicinanza e gratitudine a nostri uomini in divisa

“Fratelli d’Italia esprime vicinanza agli uomini e alle donne delle nostre Forze Armate impegnate all’estero in missioni internazionali di pace. Fortunatamente nell’attentato al mezzo italiano avvenuto in Somalia, nessuno dei nostri militari è rimasto ferito. Ai vertici della Difesa e a tutti i nostri uomini che quotidianamente mettono a rischio le loro vite per la pace giunga la nostra sincera gratitudine”.   
Lo dichiarano in una nota congiunta i parlamentari di Fratelli d’Italia delle commissioni Difesa di Camera e Senato, Salvatore Deidda, Wanda Ferro, Isabella Rauti e Giovanna Petrenga.
 
