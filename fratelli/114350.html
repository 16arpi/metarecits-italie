Marina Militare, La Russa: Con prezioso lavoro si conferma tassello strategico fondamentale

“In occasione della festa della Marina Militare desidero rivolgere i miei sinceri ringraziamenti al Capo di Stato Maggiore l’Ammiraglio di Squadra Valter Girardelli e a tutti i suoi uomini e donne in divisa che con sacrificio e dedizione si impegnano per il bene della nostra Patria. Fin dall’impresa nell’isola di Premuda nel lontano 1918 che cambiò le sorti della Prima Guerra Mondiale a favore dell’Italia, la Marina Militare ha saputo distinguersi in tutte le molteplici occasioni nelle quali è stata chiamata a operare. E anche oggi, con il suo prezioso lavoro, la Marina Militare si conferma un tassello strategico fondamentale per la sicurezza della nostra Nazione”.
Lo dichiara Ignazio La Russa, vicepresidente del Senato e senatore di Fratelli d’Italia.
