Musei, Mollicone: Mai scritto di voler cacciare direttore museo egizio

“In merito a quanto da me dichiarato preciso che non ho mai scritto di voler cacciare nessuno, tanto meno il direttore del museo  egizio che so bene essere stato nominato dopo selezione internazionale. Per quanto riguarda lo spoil system ricordo che era riferito in generale alle cariche apicali ministeriali e che  come prevede la legge 145 del 15 luglio 2002 e successive decadono 90 giorni dopo l’insediamento del nuovo esecutivo. Rimane la critica alle iniziative del direttore Greco e agli estensori dell’appello politico intervenuti in difesa della gestione del Museo, ma almeno queste penso rientrino ancora nel perimetro della libertà d’espressione. Se qualcuno pensa di attribuirmi  affermazioni che non ho fatto dovrà rispondere in tutte le sedi”.
È quanto dichiara il responsabile della comunicazione di Fratelli d’Italia, Federico Mollicone.
