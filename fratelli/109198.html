Sicurezza, Cirielli: Interrogazione al ministro dell’Interno su bomba a Cava dè Tirreni

“E’ ormai chiaro che la città di Cava dè Tirreni sia sotto attacco della criminalità organizzata. Il problema sicurezza nella cittadina della provincia di Salerno è un’emergenza nazionale”: lo afferma Edmondo Cirielli, Questore della Camera dei Deputati e presidente della direzione nazionale di Fratelli di Italia, in merito all’ultimo attentato avvenuto lo scorsa notte contro un ex bar in via Crispi a Cava.
“Nelle prossime ore chiederò con un’interrogazione parlamentare al ministro dell’Interno Matteo Salvini di accendere i riflettori del governo sull’emergenza criminalità a Cava de Tirreni e di valutare l’opportunità di interventi mirati per ristabilire un clima di sicurezza tra la popolazione locale” conclude Cirielli
