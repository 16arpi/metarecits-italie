Lazio, Della Rocca-Cerquoni: Fallimentare gestione della sanità da parte del Governatore Zingaretti

“Concordiamo con quanto detto questa mattina dal candidato Presidente del centrodestra Stefano Parisi al programma televisivo Coffee Break di LA7. Condividiamo totalmente le sue critiche riguardo la fallimentare gestione della sanità da parte del Presidente Zingaretti. Dopo 5 anni di governo targato Partito Democratico la Regione Lazio è diventata l’ultima regione in Italia per le liste d’attesa. Per una normale prestazione sanitaria bisogna aspettare più di 180 giorni. 
Per una ecografia mammaria si arriva, addirittura, ad aspettare più di 300 giorni. Esempio lampante della loro incapacità è il caso delle “Case della Salute”: ad inizio mandato Zingaretti ne aveva promesse 48, ad oggi quelle aperte sono poco più di 10 con costi esorbitanti a carico della collettività. Siamo con Stefano Parisi per il rilancio di una Sanità che sia al servizio dei cittadini della Regione Lazio.” È quanto dichiarano in una nota congiunta Paolo della Rocca e Flavia Cerquoni candidati per Fratelli d’Italia al Consiglio Regionale del Lazio.
