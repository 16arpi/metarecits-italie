Giustizia, Delmastro: Parlamento calendarizzi nostra proposta modifica legge severino

“Fratelli D’Italia ha depositato la sua riforma organica della legge Severino. Nessuno sconto a chi viene giudicato colpevole, con sentenza passata in giudicato, per reati gravissimi, ma è necessario rivedere lo squilibrio fra parlamentari e consiglieri regionali e amministratori locali. Ancor più necessario e’ intervenire sulle nutrite ipotesi di sospensiva in corso di giudizio che ledono il principio della presunzione di non colpevolezza sino a sentenza definitiva. Il Parlamento calendarizzi con urgenza la proposta modificativa di Fratelli d’Italia della legge Severino. Continuiamo ad essere ferrei contro ogni ipotesi corruttiva, ma non possiamo decapitare amministratori e amministrazioni senza una sentenza definitiva e in spregio alla volontà dell’elettorato”.
Lo dichiara Andrea Delmastro, deputato e responsabile Giustizia di Fratelli d’Italia.
