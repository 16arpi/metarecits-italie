Ue, Fitto: fondamentale che non venga meno sostegno pubblico nei prossimi mesi anche alla luce nuove sfide che dovremo affrontare

“L’emergenza sanitaria ancora incombente, le forti tensioni geopolitiche, l’alto livello di inflazione, nonché fattori quali la carenza di materie prime e la crisi energetica rischiano di compromettere i livelli di crescita dell’economia dell’Ue, e  la funzionalità degli strumenti messi in campo fino ad ora. E’ fondamentale che non venga meno il sostegno pubblico nei prossimi mesi, anche alla luce delle sfide importanti che dovremo affrontare quali la transizione verde e digitale.Occorre continuare a supportare le nostre imprese, in particolare le Pmi, garantendo la tenuta occupazionale e sociale.Per far questo, in attesa della riforma del Patto di Stabilità e Crescita, sarà fondamentale nei prossimi mesi trovare un accordo su un pacchetto di regole fiscali e bilancio transitorie e flessibili da applicare a partire dal 2023.” 
Così in una nota il copresidente del gruppo Ecr- FdI, Raffaele Fitto, intervenendo  in commissioni congiunte Econ e Empl, riunite per le audizioni del vice presidente della Commissione Ue Valdis Dombrovskis, dei commissari europei per gli affari Economici Paolo Gentiloni e per l’occupazione e gli affari sociali Nicolas Schmit.
