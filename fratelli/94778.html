Crotone.“Percorsi di Legalità”

“Percorsi di legalità” è il titolo del convegno che domani, giovedì 21 aprile, il movimento politico Fratelli d’Italia organizza a Isola Capo Rizzato, alle ore 19;00, nella sala del Palazzo Vescovile. Al convegno parteciperà il Generale dei Carabinieri Leonardo Leso, candidato alla Camera dei deputati per il partito di Giorgia Meloni, il coordinatore regionale del movimento, Gianfranco Turino, e Leonardo Sacco, vice presidente nazionale delle Misericordie d’Italia.
  
«È un appuntamento molto importante per noi – dichiara Turino – perché la legalità è al centro del programma di Fratelli d’Italia. Isola, come la Calabria, è una località in cui troppo spesso si mettono in risalto le notizie negative, nascondendo ciò che di buono c’è in questo territorio. Un territorio caratterizzato dalla fervente attività delle associazioni e dei movimenti di volontariato, un territorio che vive ogni giorno la solidarietà e l’accoglienza verso gli immigrati. Troppo spesso i nostri territori vengono dipinti a tinte fosche mentre invece vivono di colori accesi». Il convegno sarà un ottimo momento di confronto tra associazioni e politica, per capire quali sono i migliori percorsi da intraprendere insieme.
 
