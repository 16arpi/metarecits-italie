Gemmato: ​​solidarietà FdI-An a Raimondo Lima per vile aggressione

“​Questa mattina il consigliere comunale di Trani e portavoce provinciale della BAT di Fratelli d’Italia-Alleanza Nazionale​, ​Raimon​do Lima​, è stato oggetto di una vile aggressione da parte di balordi che dopo averlo accerchiato lo hanno scaraventato per terra e colpito ripetutamente con calci, provocando lesioni varie, successivamente refertate al pronto soccorso del nosocomio tranese. Esprimo la solidarietà del coordinamento regionale e dei dirigenti e militanti tutti di FdI-An a Raimondo Lima, auspicando che gli inquirenti facciano al più presto luce sull’episodio delittuoso, identificando autori materiali ed eventuali mandanti morali, altresì chiarendo se esistano nessi tra la puntuale azione politica di denuncia del Lima e l’aggressione. Auspico che la Politica tutta si stringa intorno a Lima, ripudiando la violenza quale atto di composizione delle controversie politiche. Auguro una pronta guarigione al nostro Raimondo e di tornare al più presto a condurre le battaglie contro il malaffare senza farsi intimidire da alcuno. Il partito porrà in essere tutti gli sforzi atti a tutelare e difendere l’azione politica di uno dei suoi migliori dirigenti”​.
​Lo dichiara il portavoce regionale di FdI-An della Puglia, Marcello Gemmato.
​Bari, 8 febbraio 2016​
