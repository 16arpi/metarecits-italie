Amministrative, Meloni: A Parma direi ai miei elettori di sostenere Pizzarotti

«Tra la sinistra Pd e Pizzarotti non ho dubbi: voterei sempre contro la sinistra e ai miei elettori di Parma direi di sostenere Pizzarotti. Visto che non è neanche del M5S si può fare con serenità. Come si sa Fratelli d’Italia ha fatto un’altra battaglia: abbiamo sostenuto a sindaco un’altra candidata di centrodestra che non è arrivata al ballottaggio. Pizzarotti è sicuramente meglio sia del Pd che del M5S che, infatti, ha lasciato perché è stato tra i primi a capire il bluff dei grillini».
Lo ha detto il presidente di Fratelli d’Italia, Giorgia Meloni, intervenendo alla trasmissione “Un Giorno da Pecora” su Rai Radio1.
