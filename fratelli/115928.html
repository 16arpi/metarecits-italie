Riforme. Ciriani: Presidenzialismo ulteriore passo per ridurre distanza con cittadini

“Dopo aver votato a favore del taglio dei parlamentari, Fratelli d’Italia vuole compiere un altro decisivo passo per ridurre la distanza tra i cittadini e il Palazzo. Come annunciato da Giorgia Meloni, domani presenteremo in Cassazione la proposta di legge di iniziativa popolare per l’elezione diretta del Capo dello Stato e da subito inizieremo la raccolta delle firme. Dinanzi a un governo nato da un patto di potere, che ha impedito agli italiani di decidere da chi essere governati, rilanciamo una battaglia storica della Destra; e lo facciamo rivolgendoci direttamente ai cittadini, che sono certo sosterranno la nostra iniziativa in nome di quel principio scolpito nella nostra Costituzione, e che questa estate è stato calpestato, e cioè che la sovranità appartiene al popolo”. Lo dichiara il capogruppo di Fratelli d’Italia, Luca Ciriani.
