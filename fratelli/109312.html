Terrorismo, Mollicone, aumentare intelligence contro &#8216;splinter cell&#8217; Isis Roma

“Il fatto che vengano intercettate “splinter cell” Isis tra gli immigrati vuol dire che la nostra ottima intelligence fa il proprio lavoro ma il rischio rimane alto. Il governo deve potenziare i fondi e i mezzi per i nostri servizi al fine di aumentare prevenzione e stroncare il rischio terrorismo. Inquieta, però, che mentre si conduce una azione di controspionaggio a tutto campo per evitare il rischio attentati, in Italia la circolare Gabrielli scarica in modo irresponsabile costi e attività di prevenzione sui comuni e sugli organizzatori di feste popolari, magari pubbliche e concerti anche quando no profit. Ho già chiesto al Ministro Salvini di annullare quelle circolari e di fare un decreto sulla sicurezza nelle nostre città che riguardando anche gli eventi pubblici e no profit, restituisca i compiti e i costi di vigilanza, prevenzione e anti incendio a chi è già pagato dagli italiani per attuarle: Prefetti, Capo della Polizia, capi dipartimenti dei Vigili del Fuoco e forze dell’ordine. Presenterò una interrogazione su questa vicenda che sta minando la sicurezza nelle nostre città e azzerando la cultura popolare”. Lo scrive in una nota Federico Mollicone, deputato di FdI.
