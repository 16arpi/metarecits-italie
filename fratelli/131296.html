Il Presidente Giorgia Meloni incontra il Re Abdullah II di Giordania (video)

Il Presidente del Consiglio Giorgia Meloni ha avuto oggi a Palazzo Chigi un incontro molto cordiale con Sua Maestà Abdallah II Ibn Al Hussein, Re di Giordania. Nel corso del pranzo, a cui hanno preso parte anche il Vice Presidente e Ministro degli Esteri Antonio Tajani e il Ministro della Difesa Guido Crosetto, sono stati approfonditi i temi dell’agenda bilaterale con particolare riferimento alla collaborazione nei settori della sicurezza e della difesa.
Nel corso del colloquio sono stati affrontati anche gli ultimi sviluppi nel Mediterraneo e nel Medio Oriente, approfondendo in particolare le prospettive del processo di pace israelo-palestinese e della collaborazione energetica e idrica nella regione. 
É stato rilevato che la tradizionale amicizia tra Italia e Giordania potrà infatti contribuire ad affrontare le sfide complesse della regione cogliendo anche le opportunità che si offrono a beneficio dei popoli interessati.

