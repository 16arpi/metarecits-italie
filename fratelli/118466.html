Coronavirus, Meloni: Da domani FdI avvierà ciclo videoconferenze con associazioni categoria turismo, raccoglieremo proposte in manifesto da presentare al Governo

«Il turismo è in ginocchio per l’emergenza coronavirus ma è stato completamente ignorato dal Governo Conte. È vergognoso che un settore strategico per la nostra economia e che genera direttamente il 13% del PIL sia considerato figlio di un Dio minore e non abbia trovato spazio in nessun decreto dell’Esecutivo. Domani Fratelli d’Italia avvierà un ciclo di videoconferenze con le associazioni di categoria più rappresentative del comparto: ci confronteremo con il settore turistico-ricettivo, le agenzie di viaggio e i tour operator, i balneari, le guide turistiche e gli operatori del trasporto e raccoglieremo le loro proposte in un manifesto che porteremo all’attenzione del Governo. Dopo la fiducia in Senato sul decreto Cura Italia è caduta la maschera della presunta volontà di condivisione con le opposizioni ma non ci interessa. Noi continueremo a fare il nostro lavoro per dare una mano: saranno gli italiani a giudicare».
 
Lo dichiara il presidente di Fratelli d’Italia, Giorgia Meloni.
