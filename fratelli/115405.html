Farmaci veterinari, Rizzetto: Curare gli animali malati non può essere un lusso di pochi

ABBASSARE IL COSTO DEI FARMACI VETERINARI SALVA VITA E PER TERAPIE DI LUNGA DURATA
“Il Ministero della Salute si impegni una volta per tutte ad adottare provvedimenti per l’abbassamento dei prezzi dei farmaci veterinari che arrivano a costare in alcuni casi anche dieci volte di più di quelli equivalenti per uso umano. Si tratta di iniziative non più rimandabili che anche i medici veterinari chiedono da tempo per tutelare sia la salute e il benessere degli animali che la salute pubblica. In particolare, è prioritario l’abbassamento del costo dei farmaci veterinari salva vita e per terapie di lunga durata. Inoltre, per il contrasto alle speculazioni va introdotto un efficace sistema di controllo sui prezzi”. È quanto chiede con un’interrogazione il deputato di Fratelli d’Italia, Walter Rizzetto.
