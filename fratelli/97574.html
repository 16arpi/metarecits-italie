Marò, Meloni: Basta idiozie, governo lanci ultimatum e ritiri&#8230;

…TRUPPE DA MISSIONI DI PACE. «Renzi, Pinotti e Mogherini: basta idiozie. Se il governo vuole riportare davvero i marò in Italia lanci immediatamente l’ultimatum a Nato, Onu e Unione Europea:
  
il ritiro immediato dei contingenti militari italiani da tutte le missioni di pace. La convocazione delle Commissioni riunite Affari esteri e Difesa di Camera e Senato sulle missioni internazionali di mercoledì 3 settembre è la vostra occasione. Perché nessuna Nazione degna di questa nome può accettare di farsi prendere in giro per oltre due anni e sottoporre a questa umiliazione, non solo i due marò, ma tutte le sue Forze Armate. Fratelli d’Italia-Alleanza Nazionale è vicino a Massimiliano Latorre e gli augura una pronta guarigione. Un abbraccio anche alla sua famiglia e un pensiero particolare a sua figlia Giulia, a cui questi governi senza palle stanno negando il diritto di crescere insieme a suo padre».
È quanto scrive su Facebook il presidente di Fratelli d’Italia-Alleanza Nazionale, Giorgia Meloni.
Roma, 1 settembre 2014
