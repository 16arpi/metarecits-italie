Sgomberi immobili, Rampelli: La proprietà privata non si tocca. Non stiamo in Unione Sovietica

“Giù  le mani dalla proprietà privata. Ci auguriamo che la circolare del ministro dell’Interno Minniti sia sta equivocata. Nessun immobile privato può essere ‘confiscato’ in quanto non utilizzato per poter essere messo a disposizione di chicchessia, migranti o non.  Anzi, ricordo a Minniti che deve urgentemente provvedere alla restituzione delle seconde case, di fatto requisite dagli immigrati a famiglie italiane legittime proprietarie a Castelvolturno, in provincia di Caserta. FDI lo denuncia da anni, si tratta di veri e propri furti di abitazione su cui il governo fa orecchie da mercante. Esattamente come accaduto per 4 anni nello stabile di Via Curtatone.
Ricordiamo al ministro Minniti che non stiamo in Unione Sovietica”. È quanto dichiara il capogruppo di Fratelli d’Italia-Alleanza nazionale alla Camera dei deputati Fabio Rampelli.
