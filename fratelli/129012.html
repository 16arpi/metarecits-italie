Dl Ucraina ter, Ciriani: FdI ha presentato 155 emendamenti. Su bonus edilizi governo ci ascolti, si rischia paralisi settore

“Fratelli d’Italia ha presentato 155 emendamenti al decreto Ucraina ter. Particolarmente significativo è il pacchetto degli emendamenti riguardante il tema dei crediti fiscali, sul quale abbiamo voluto farci portavoce delle preoccupazioni che famiglie, imprese e gli stessi operatori del settore bancario sollevano da tempo. Si registra, infatti, una saturazione del mercato dei crediti fiscali con il rischio di una totale paralisi a causa del governo che di fatto sta lavorando per bloccare i bonus edilizi attraverso continue modifiche normative. Insomma, il caos. Per FdI questo è inaccettabile, perchè significa mettere in ginocchio interi settori che proprio grazie a queste misure avevano iniziato a sperare in una rinascita dopo le gravi perdite registrate in seguito alla gestione economica del Covid da parte del governo giallorosso. Chiediamo, quindi, al governo di ascoltarci, che si apra un confronto serio sul tema dei crediti fiscali per evitare di mettere in ginocchio imprese e famiglie”.
Lo dichiara il presidente dei senatori di Fratelli d’Italia, Luca Ciriani.
