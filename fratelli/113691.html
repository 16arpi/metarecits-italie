Meloni, Cirielli: Ministro Salvini garantisca libertà campagna elettorale

“Il ministro dell’Interno Matteo Salvini garantisca la libertà della campagna elettorale dopo l’ennesimo attacco di centri sociali e comunisti contro Fratelli d’Italia”. E’ quanto dichiara Edmondo Cirielli, Questore della Camera dei Deputati, annunciando un’interrogazione parlamentare al titolare del Viminale su due episodi in Campania: i manifesti di Giorgia Meloni e di Nello Savoia, candidato sindaco di Fdi a Bacoli, in provincia di Napoli, sono imbrattati di vernice rossa.
“A Meloni e Savoia esprimo la mia solidarietà. Certamente non saranno minacce e gesti violenti a fermare l’avanzata della destra a Napoli e in Campania” – conclude Cirielli
 
