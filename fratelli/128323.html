Fotovoltaico, Rampelli: No a campi di grano trasformati in parchi fotovoltaici

“Noi non dobbiamo trasformare i campi di grano in parchi fotovoltaici come è accaduto in questi anni, compromettendo la filiera agricola. I pannelli vanno messi nelle aree industriai, nelle zone urbanisticamente compromesse, sui tetti delle case delle grandi periferie urbane. Non possiamo deturpare il nostro paesaggio, come rischia di avvenire con i processi di semplificazione. Anche l’eolico ha lo stesso problema, dobbiamo sviluppare l’eolico orizzontale. Il paesaggio, i beni monumentali e ambientali, sono un valore costituzionalmente tutelato all’art. 9. Non sono soltanto bellezza, ma risorse per il turismo che produce Pil quindi economia”.
È quanto dichiara il vicepresidente della Camera dei deputati Fabio Rampelli di Fratelli d’Italia intervenendo a Omnibus a la7. 
