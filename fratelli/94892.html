Gruppo FdI alla Camera, avanti con rinnovamento cdx

“Siamo soddisfatti che l’Ufficio di presidenza della Camera dei deputati abbia accolto la richiesta di costituzione del gruppo di Fratelli d’Italia, avanzata nel pieno rispetto dei requisiti regolamentari e che non comporta nessun aggravio di costi. Fratelli d’Italia è un movimento nuovo, che in meno di 40 giorni ha conquistato la fiducia di settecentomila italiani, ha ottenuto una propria rappresentanza parlamentare e si è ritagliato  un ruolo importante nella realtà politica nazionale. Il gruppo Fratelli d’Italia porterà avanti il suo progetto di rinnovamento del centrodestra e della politica italiana”.
  
È quanto dichiarano in una nota congiunta Giorgia Meloni, Ignazio La Russa e Guido Crosetto, fondatori di Fratelli d’Italia.
Roma, 28 marzo 2013
