REGOLAMENTO COMITATI PROMOTORI &#8220;FRATELLI D&#8217;ITALIA &#8211; CENTRODESTRA NAZIONALE&#8221;


Qualsiasi cittadino italiano, che abbia compiuto i 16 anni di età, può costituire un Comitato Promotore per “Fratelli d’Italia – Centrodestra nazionale” o aderire ad un Comitato già esistente. I Comitati possono utilizzare l’unica denominazione ivi indicata: Comitato Promotore per “Fratelli d’Italia – Centrodestra nazionale”, unitamente al logo ufficiale del Movimento “Fratelli d’Italia – Centrodestra nazionale”.
Qualsiasi organizzazione (es. associazione, circolo tematico o di categoria, rappresentanza sindacale o di professionisti, fondazione, impresa, etc.), profit o no-profit, può costituire un Comitato Promotore per “Fratelli d’Italia – Centrodestra nazionale” o aderire ad un Comitato già esistente.
Il richiedente, sia esso persona fisica o giuridica, una volta autorizzata la costituzione del Comitato Promotore “Fratelli d’Italia – Centrodestra nazionale” diviene il referente e responsabile dello stesso, nei confronti del Movimento “Fratelli d’Italia – Centrodestra nazionale”.
Il richiedente, in fase di richiesta di adesione in qualità di rappresentante del nascente Comitato Promotore “Fratelli d’Italia – Centrodestra Nazionale”, dovrà sottoscrivere, pena la non ammissibilità, la “dichiarazione sostitutiva in autocertificazione del certificato sui carichi pendenti”.
La richiesta di registrazione deve essere compilata via internet dal sito internet www.fratelli-italia.it . Al termine della registrazione verrà inviata una mail di conferma con le credenziali per l’accesso all’area riservata del sito internet per scaricare i materiali.
Il singolo Comitato Promotore che intenda ottenere la registrazione da parte del Movimento “Fratelli d’Italia – Centrodestra nazionale” s’impegna espressamente a recepire ed osservare integralmente il Regolamento dei Comitati.
Il Comitato s’impegna a promuovere autonome iniziative sul territorio volte a sostenere l’azione del Movimento “Fratelli d’Italia – Centrodestra nazionale” coinvolgendo il maggior numero di persone possibile, raccogliendo i dati di quest’ultimi, nel rispetto della normativa vigente che tutela la privacy. Il Movimento “Fratelli d’Italia – Centrodestra nazionale” non risponde delle eventuali violazioni del D. Lgs. 30 giugno 2003 n. 196 di cui dovessero rendersi responsabili i singoli Comitati Promotori.
Il finanziamento delle attività del singolo Comitato Promotore sarà determinato e gestito direttamente ed autonomamente dai singoli Comitati, nel rispetto della legge ed assicurando trasparenza e correttezza nella tenuta dei conti. Il fondo comune del Comitato è separato ed autonomo a tutti gli effetti dal patrimonio del Movimento “Fratelli d’Italia – Centrodestra nazionale”.
Il Movimento “Fratelli d’Italia – Centrodestra nazionale” non è in alcun modo responsabile, a nessun titolo, né della fonte di qualsivoglia forma di contributo e/o finanziamento diretto ed indiretto ricevuto dai singoli Comitati, né della sua gestione.
Il Movimento “Fratelli d’Italia – Centrodestra nazionale” non risponde in nessun caso delle obbligazioni assunte da e/o nell’interesse dei singoli Comitati.
Il Comitato s’impegna a comunicare, perché siano inseriti nel database centrale, i dati relativi ad ogni aderente se forniti della relativa liberatoria per il trattamento dei dati personali, a richiesta del Movimento “Fratelli d’Italia – Centrodestra nazionale”, sempre attraverso l’area riservata.
Il Comitato s’impegna a raccogliere i nominativi ed i dati relativi ai partecipanti alle iniziative promosse e/o comunque di tutti coloro che, pur non aderendo ai Comitati, vogliano ricevere notizie ed aggiornamenti sulle campagne politiche del Movimento “Fratelli d’Italia – Centrodestra nazionale”. I dati raccolti, se forniti assieme alla relativa liberatoria per il trattamento dei dati personali, sono forniti al Movimento “Fratelli d’Italia – Centrodestra nazionale”.
Il richiedente Comitato riconosce l’esclusiva titolarità dei nomi, loghi e grafiche del Movimento “Fratelli d’Italia – Centrodestra nazionale” e si obbliga ad utilizzare tali segni distintivi nei limiti e con le modalità indicati dallo stesso Movimento “Fratelli d’Italia – Centrodestra nazionale”, coerentemente alle finalità perseguite dai Comitati e nel rispetto della legge vigente. Nello specifico tutti i materiali grafici, sia essi per stampa su supporti cartacei o di altra natura, che quelli digitali, messi a disposizione dal Movimento “Fratelli d’Italia – Centrodestra nazionale” non potranno essere manipolati o modificati in nessun modo, pena l’immediata cancellazione del Comitato dalle liste nazionali, e la revoca di accesso a tutte le aree riservate del sito internet.
Non esistono limiti territoriali, di alcuni tipo, per la costituzione dei Comitati Promotori, e possono insistere nello stesso territorio più Comitati Promotori, indipendenti e senza alcun vincolo di coordinamento territoriale. I Comitati Promotori sono liberi di interagire tra loro e di organizzare anche incontri o iniziative comuni nelle forme e nei modi che ritengono più opportuni, ispirandosi ai principi di lealtà e correttezza, delle linee programmatiche e del manifesto politico del Movimento “Fratelli d’Italia – Centrodestra nazionale”. Lo Statuto, il manifesto politico, il programma elettorale, e le linee programmatiche sono reperibili sul sito www.fratelli-italia.it .
Il Movimento “Fratelli d’Italia – Centrodestra nazionale” fornisce ai singoli Comitati registrati la password identificativa per accedere all’area riservata del sito www.fratelli-italia.it, nonché il materiale ufficiale di supporto alla campagna elettorale, predisposto per i Comitati, e non modificabile o distribuibile in frode alla normativa vigente.
Una volta che la domanda di registrazione è stata accettata, verrà inviato al Comitato richiedente il certificato di costituzione, e il Comitato acquisisce il diritto di entrare nell’area riservata del sito www.fratelli-italia.it e l’utilizzo di tutti i materiali e documenti messi a disposizione del Movimento “Fratelli d’Italia – Centrodestra nazionale”. Contestualmente è inserito nella rete dei Comitati che fornisce comunicazione circa le linee guida, l’aggiornamento sulle iniziative promosse e l’invio di eventuale materiale di supporto.
Il Movimento “Fratelli d’Italia – Centrodestra nazionale” può cancellare dalla rete nazionale ogni Comitato che si renda inadempiente rispetto agli impegni indicati nel presente Regolamento e/o agli impegni assunti con la sottoscrizione dello stesso. Alla luce di tale provvedimento, il singolo Comitato perde l’uso del nome e del logo Movimento “Fratelli d’Italia – Centrodestra nazionale”, nonché dei diritti connessi.
Il presente regolamento, alla stregua dello Statuto del Movimento “Fratelli d’Italia – Centrodestra Nazionale”, è considerabile di natura transitoria, e nel rispetto delle deliberazioni degli Organi Statutari dello stesso puo’ subire variazioni. Eventuali variazioni del presente regolamento verranno prontamente comunicate agli aderenti.

