Coronavirus, Baldini: Governo acceleri sulla distribuzione delle mascherine

“Il governo acceleri sull’acquisto e la distribuzione delle mascherine per tutti gli italiani e non solo per gli operatori che accederanno nei penitenziari. Siamo lieti che il ministro della Giustizia Alfonso Bonafede abbia annunciato l’arrivo della prima fornitura di 100mila mascherine da distribuire nelle carceri ma non vorremmo che questo provvedimento fosse solo il frutto delle violente rivolte. Su tutto il territorio nazionale, milioni di cittadini onesti e migliaia di operatori sanitari rimangono ancora in attesa delle mascherine. Fratelli d’Italia dice no a questa discriminazione e con forza chiede al governo una accelerazione per tutelare gli italiani e coloro che tutti i giorni, nel silenzio e tra mille sacrifici, provano a contrastare il virus Covid-19”.
Lo dichiara Maria Teresa Baldini, deputato di Fratelli d’Italia.
