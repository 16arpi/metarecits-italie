Liguria &#8211; Genova, per FdI importanti deleghe nella giunta Bucci

“Fratelli d’Italia ha lealmente sostenuto l’amministrazione guidata dal Sindaco Bucci per 5 anni e durante la campagna elettorale. Il nostro risultato è stato determinante per la vittoria e nella fase di presentazione delle liste, su richiesta del sindaco abbiamo fatto passi indietro anche sulle presidenze dei Municipi al fine di rafforzare la coalizione e ottenere il miglior risultato possibile per Genova e per il centrodestra anche mettendo a rischio la percentuale di partito.
Continueremo con serietà, lealtà e coerenza a lavorare per Genova utilizzando al meglio le competenze che i nostri amministratori metteranno a disposizione della città. Per Fratelli d’Italia non si tratta mai per l’occupazione di poltrone ma per un progetto generale che preveda il rispetto del merito, la qualità e i consensi.
Nella giornata di oggi abbiamo confermato al Sindaco che accettiamo la proposta di operare al suo fianco con due assessori in Giunta e alcune importanti deleghe attribuite ai consiglieri comunali.
Sentita la presidente Giorgia Meloni abbiamo indicato Sergio Gambino che riceverà le deleghe alla protezione civile, volontariato e sicurezza e Alessandra Bianchi che avrà le deleghe allo sport, impianti sportivi e al turismo su proposta del sindaco che ne ha la competenza legale.
Il consigliere Valeriano Vacalebre si occuperà di politiche abitative in qualità di consigliere delegato e la consigliera Laura Gaggero, che subentrerà in Consiglio Comunale in seguito alle dovute dimissioni dei consiglieri membri della Giunta, riceverà la delega all’innovazione. Il consigliere Franco De Benedictis sarà il capogruppo a Palazzo Tursi.
Fratelli d’Italia ancora una volta si conferma al servizio della città di Genova con coraggio, lealtà e competenza elementi fondanti della nostra continua crescita”.
Così dichiarano all’unisono il coordinatore regionale di FdI Matteo Rosso, il coordinatore provinciale e capogruppo in Regione Liguria Stefano Balleari e il coordinatore metropolitano Antonio Oppicelli.
