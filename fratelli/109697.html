Carceri, Rampelli: Situazione per agenti sull&#8217;orlo del precipizio

“Come dimostrano l’ennesima aggressione ad agenti della Polizia penitenziaria, avvenute oggi durante la visita della Terza Carica dello Stato, l’altra a Imperia, la situazione nelle carceri è ormai sull’orlo del precipizio. Non tanto per la popolazione carceraria, che ha usufruito di vari sconti di pena, indulti mascherati, quanto per la Polizia Penitenziaria per la quale davvero vale il principio ‘fine pena mai’. Gli agenti infatti sono costretti a lavorare in condizioni di esasperante insufficienza delle risorse, carenza di personale, assenza di turn over, mortificazione del ruolo, leggi ultra garantiste a beneficio di detenuti socialmente pericolosi. Il vicepremier Salvini dovrebbe forse aprire un confronto con il collega di governo, il ministro della Giustizia Bonafede e schiarirsi un po’ le idee per fare in modo che il carcere sia un luogo sicuro per tutti, per i detenuti e per la Polizia Penitenziaria. Certo, ma se Grillo sostiene che l’istituto del carcere dev’essere abolito… sarà difficile per Salvini trovare la sintesi”. E’ quanto dichiara il vicepresidente della Camera dei deputati Fabio Rampelli (Fratelli d’Italia).
