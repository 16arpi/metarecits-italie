Roma, Silvestroni: &#8216;Adotta un rom e vinci&#8217; nuova lotteria giunta Raggi

“‘Aggiungi un rom a tavola che c’è un bonus in più’… potremmo parafrasare così una famosa canzone degli anni 70 per commentare l’ultima trovata della Raggi. Oppure il sindaco grillino potrebbe lanciare un nuova lotteria, un ‘gratta e vinci’: adotta un rom e riceverai un bonus. Un sindaco che da due anni non fa altro che snobbare le famiglie romane, non facendo nulla per quelle in difficoltà, e oggi decide che debbano essere meritevoli di attenzione, contributi e incentivi solo se ospitano nella propria casa nomadi”. Lo dichiara in una nota il deputato e capogruppo di Fdi nella Città metropolitana di Roma, Marco SILVESTRONI. ”Parliamo della stessa Raggi che dimentica, tra l’altro -prosegue SILVESTRONI- di essere sindaco della Città metropolitana che comprende 120 comuni completamente bistrattati e ignorati sul piano economico, soprattutto in riferimento a strade provinciali e strutture scolastiche di competenza. Il Campidoglio targato M5S si conferma dunque portatore sano di razzismo verso gli italiani e di discriminazione al contrario”, conclude.
