Scuola; Mostra arte sacra, Meloni: Siamo alla follia, cosa vogliono fare, abbattere Chiese come i talebani?


«Il burqua si, Van gogh no: bastaaaa. Le nostre città sono piene di chiese, crocifissi, riferimenti al cristianesimo, semplicemente perché sono la nostra civiltà. Che facciamo li abbattiamo, come fanno i talebani? O mettiamo a tutti i bambini delle bende sugli occhi così non rischiano di essere urtati da quei simboli? Siamo alla follia. Basta con l’ipocrisia del pensiero unico, che difende tutte le religioni ma vorrebbe cancellare la nostra».
Lo scrive su facebook il presidente di Fratelli d’Italia, Giorgia Meloni, commentando la decisione della scuola elementare  “Matteotti” di Firenze di non portare i piccoli alunni alla mostra sull’arte sacra “Bellezza Divina” che espone a palazzo Strozzi i capolavori di artisti italiani e internazionali, per non urtare la sensibilità delle famiglie non cattoliche.
