UE, Scurria: Da commissione cultura ok a nostri emendamenti

“Oggi a Bruxelles in Commissione Cultura del Parlamento europeo sono stati votati ed approvati una serie di importanti emendamenti, presentati dal PPE, sulla procedura di bilancio 2014. I nostri progetti di modifica del bilancio guardano specialmente alla formazione e all’istruzione giovanile e alla programmazione di nuovi progetti sportivi, culturali e accademici.
  
Siamo riusciti a far approvare 153 milioni di euro per promuovere l’istruzione e la formazione europea, abbiamo stanziato 9 milioni di euro in più per eventi speciali annuali e altri 2 milioni di euro per eventi sportivi. Senza dimenticare i 4 milioni di euro approvati per favorire progetti pilota culturali fra i diversi Paesi dell’Unione. Tutto questo aumentando, in un momento di crisi come questo, di circa  il 20% i fondi per giovani, istruzione sport e cultura. Una buona prassi che tutti gli Stati dovrebbero seguire.  Ora sarà nostro compito vigilare affinché questi nostri emendamenti potranno essere inseriti con successo nel bilancio 2014 definitivo”.
E’ quanto dichiara in una nota il parlamentare europeo di Fratelli d’Italia, Marco Scurria.
Bruxelles, 5 settembre 2013
