Fisco, Osnato: Sole 24 ore certifica sospetti su aumento tasse. Lega e Fi non si lascino abbacinare da sirene draghiane

“Come Laoconte di fronte ai troiani oggi spetta a FdI, speriamo maggiormente ascoltato, lanciare l’allarme sulla riforma del catasto: il Sole 24 ore certifica i sospetti che pure noi avevamo adombrato, ovvero che la complicata riformulazione dell’articolo 6 della Delega Fiscale maschera, ma non elimina, la possibilità di aumentare le tasse sulla casa e anzi rischia di renderla quasi inevitabile. Capiamo gli amici di Lega e Fi e ne apprezziamo gli sforzi per migliorare la proposta, tuttavia con un governo a trazione PD/5Stelle, la loro posizione sarà sempre marginale.
Chiediamo loro di non farsi abbacinare dalle Sirene draghiane che albergano nelle stanze di Palazzo Chigi, trasformandosi in Cavalli di Troia del partito delle tasse, e tornare – insieme a noi – a interpretare i bisogni degli Italiani”.
Lo dichiara Marco Osnato, deputato e capogruppo di Fratelli d’Italia in commissione Finanze. 
