Sicurezza, Rampelli: Polizia penitenziaria ha bisogno di risorse

“E’ inammissibile assistere al progressivo impoverimento del ruolo e della centralità svolte dalla Polizia Penitenziaria all’interno degli istituti.
Il problema del  ridimensionamento di questo corpo di Polizia non è slegato dalla sicurezza delle carceri. Il Governo non può affrontare questo dramma soltanto quando si parla di sovraffollamento attraverso decreti svuota carceri o provvedimenti per la riduzione della pena. Il carcere dev’essere un luogo inesorabile per chi ha commesso reati per i quali  è prevista la detenzione. Ma questa detenzione dev’essere seguita da professionisti della sicurezza che oggi si sentono sempre più abbandonati dallo Stato. Tra problemi stipendiali e insufficienza  delle risorse umane e strumentali,  la Polizia Penitenziaria è tra i corpi  dell’ordine quello più penalizzato”. E’ quanto dichiara il capogruppo di Fratelli d’Italia-Alleanza nazionale Fabio Rampelli.
