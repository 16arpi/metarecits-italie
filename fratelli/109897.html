Immigrati-Bardonecchia, Montaruli: FdI chiede audizione ambasciatore francese in commissione UE. Incomprensibile no francese a procura Torino

“Sono lieta che la commissione Politiche dell’UE della Camera abbia recepito la richiesta di Fratelli d’Italia di audire l’Ambasciatore francese sugli incresciosi fatti avvenuti a Bardonecchia lo scorso 30 marzo, sul rifiuto della Francia a comunicare i nomi dei due doganieri coinvolti e sulle modalità di collaborazione tra le autorità italiane e francesi sulla gestione dei richiedenti asilo. A questo appuntamento è bene che il Parlamento si presenti unito e chieda con forza il rispetto delle nostre Istituzioni, anche attraverso i canali diplomatici. Il no francese alla richiesta della Procura di Torino infatti, e’ preoccupante e incomprensibile e potrebbe denotare in futuro non solo un intralcio alla verità ma anche una totale mancanza di rispetto della nostra giurisdizione e delle nostre istituzioni”.
Lo dichiara Augusta Montaruli, deputato di Fratelli d’Italia e capogruppo in commissione Politiche UE.
