Napolitano, Fidanza: Problema e&#8217; ruolo marginale Parlamento

“Il monito alle Camere del Presidente della Repubblica Napolitano, sulla ammissibilita’ degli emendamenti ai decreti legge nel corso del loro esame in Parlamento, non coglie il vero problema: sono anni che le prerogative delle Camere vengono svuotate, che l’iniziativa legislativa e’ ad appannaggio del Governo che ne abusa attraverso la decretazione d’urgenza e il ricorso pressoche’ sistematico al voto di fiducia”.
  
Lo afferma Carlo Fidanza, capodelegazione di Fratelli d’Italia al Parlamento europeo. “Le proposte di legge di iniziativa parlamentare che vengono discusse sono ormai pochissime e anche il ricorso agli atti di sindacato ispettivo, interrogazioni e interpellanze, e’ ormai poco incisivo stante la lentezza del Governo nel rispondere. A mio avviso – conclude Fidanza – la crisi della rappresentanza parlamentare e’ ormai un dato purtroppo acquisito e di questo ne ha approfittato lo stesso Napolitano con un interventismo nella vita politica del Paese che non ha precedenti nella nostra storia repubblicana”. 27 dicembre 2013
