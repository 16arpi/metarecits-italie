Voucher, Rampelli: Abrogazione grave danno, jobs act fallito, Poletti inadeguato, si dimetta

“Tra tutte le misure dirigiste di questo governo, il voucher era quello più funzionale alle esigenze delle famiglie e dei lavoratori. Quello che andava eliminato era il suo abuso con  la creazione di contratti di ‘serie c’  che hanno aumentato il precariato. Era funzionale alle famiglie, per il pagamento di badanti e collaboratrici domestiche occasionali, ripetizioni scolastiche, baby sitter, lavori stagionali. Ed era uno strumento utile anche per lo Stato che poteva contare su nuove risorse fiscali per lavori al contrario destinati al ‘nero’. Il fallimento del governo Renzi e della sua nuova edizione ‘sbiadita’ sul lavoro si rappresenta bene attraverso l’inadeguatezza del ministro Poletti: dalla foto a cena con Buzzi e Casamonica agli insulti per i ragazzi costretti a cercare lavoro all’estero fino all’affermazione che una partita di calcetto vale più di un buon curriculum vitale… Paoletti ha scambiato Palazzo Chigi per il teatro di avanspettacolo Ambra Jovinelli, ma non è Petrolini, né Petrolini ha mai pensato di fare il ministro. È davvero il caso che si dimetta”. E’ quanto ha dichiarato il capogruppo di Fratelli d’Italia-Alleanza nazionale Fabio Rampelli a margine della trasmissione Coffee Break su la7. ‎
