Roma, Meloni incontra rettore Sapienza: Disponibile a creare incubatore imprese con università

«Ringrazio il Magnifico Rettore dell’Università La Sapienza, Eugenio Gaudio, per avermi ricevuto stamattina. Ho avuto l’opportunità di confrontarmi con lui su un possibile modello di integrazione operativo tra la città universitaria e l’Amministrazione capitolina. Ottimizzare le risorse disponibili è una priorità e Roma ha la fortuna di avere un sistema universitario disponibile a sostenere il suo sviluppo. Trasporti, opportunità per i giovani e valorizzazione del sistema museale alcuni degli argomenti approfonditi. Da sindaco di Roma darò la disponibilità a creare un incubatore e acceleratore di imprese insieme alla Sapienza e agli investitori locali ed internazionali per il supporto e il co-finanziamento di start-up, spin-off e progetti di ricerca europei».
Lo scrive su Facebook il presidente di Fratelli d’Italia e candidato sindaco di Roma, Giorgia Meloni, a margine di un incontro con il Magnifico Rettore dell’Università La Sapienza, Eugenio Gaudio.
