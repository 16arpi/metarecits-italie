Referendum, La Russa: Da FdI no a secessione e Salvini sta cercando di trasformare lega in partito nazionale

“Noi non siamo la Lega ma Fratelli d’Italia. Siamo alleati della Lega ma noi siamo FDI. Se pensassimo alla stessa maniera saremmo lo stesso partito. Per noi prima di tutto viene l’Unità e l’Identità nazionale e ogni minima aspirazione secessionistica, non certo di Maroni e Salvini, ma di chiunque, deve essere stroncata sul nascere. Problemi con la Lega? Eravamo alleati di Bossi quando parlava di secessione figurarsi se possiamo avere problemi con Salvini che sta cercando di trasformare la Lega in un partito nazionale”.
Così Ignazio La Russa, deputato di Fratelli d’Italia, parlando ai giornalisti a margine della seduta della commissione Affari Costituzionali.
