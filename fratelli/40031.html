Strage Bologna, Pellegrino: Solidarietà ai familiari delle vittime

Nell’esprimere ancora una volta solidarietà ai familiari delle Vittime ed all’intera comunità bolognese per i tragici fatti del 2 agosto 1980, auspichiamo che il nuovo processo, iniziato a marzo di quest’anno, serva finalmente ad accertare le responsabilità degli apparati deviati dello Stato sulla strage ed a consegnarle alla verità giudiziaria e storica.
Ci auguriamo, inoltre, che sia realizzata in maniera concreta la direttiva Renzi sulla desecretazione degli atti, finora rimasta pura propaganda politica, con archivi vuoti o nel migliore dei casi incompleti. La desecretazione di quelle carte e’ indispensabile ed urgente, perché queste vengano subito messe a disposizione della Magistratura, e tolgano anche ogni dubbio sul ruolo che ebbero la comunità internazionale e il terrorismo palestinese. Ruolo già emerso anche in Commissione Mitrokin molti anni fa e che si è voluto ignorare per volersi affrettare ad affiggere a tutti i costi una matrice “nera” alla strage.” Lo scrive in una nota Cinzia Pellegrino, Coordinatore Nazionale del Dipartimento tutela Vittime di FdI.
