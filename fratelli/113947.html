Inps, Rizzetto: Di Maio chiarisca su presunto taglio assegni alle famiglie

“Non possiamo consentire una gestione oscura delle risorse da parte dell’Inps. Il governo deve urgentemente verificare se sia vero il taglio degli assegni alle famiglie di ben 6 miliardi a partire dall’anno 2012. Se ciò troverà conferma vogliamo sapere a cosa sono stati destinati questi soldi, accertando eventuali responsabilità in danno alle famiglie italiane. Chiediamo inoltre che il bilancio dell’Inps sia reso trasparente e comprensibile visto che ad oggi non risulta chiaro come individuare l’utilizzo delle risorse, poiché i dati sono presentati in maniera aggregata”.
Lo ha dichiarato il deputato e capogruppo in commissione Lavoro di Fratelli d’Italia, Walter Rizzetto, chiedendo al ministro Luigi Di Maio “immediati chiarimenti sui 6 miliardi di euro che sarebbero stati sottratti alle famiglie italiane”. 
