Comunali, Rampelli: E&#8217; nato il nuovo centrodestra. Punto di riferimento, Giorgia Meloni

 
“Il nuovo centrodestra è nato e ha come punto di riferimento Giorgia Meloni. Lo hanno fatto nascere i cittadini che hanno liberamente scelto di sostenerla ignorando le indicazioni di Berlusconi. Il centrodestra alternativo alla sinistra si può giocare le sue carte, mentre quello che fa gli accordi sotto banco con Renzi scompare tra le macerie, nonostante i soldi, i poteri forti e il favore dei media. A Roma Fdi è al 13% mentre la lista civica Con Giorgia è al 3,9%. Si tratta di 180mila voti contro i 60mila di tre anni fa. Abbiamo triplicato i voti, avvicinando la destra ai suoi livelli storici, nonostante l’evidente sabotaggio di una folta schiera di traditori, che hanno scelto l’intelligenza con il nemico. ‘Berlusconi, che è una persona intelligente, faccia autocritica, convergere su Marchini è stato un orrore capitale di cui pentirsi, altrimenti il suo sostegno ‘a perdere’ aveva l’unico obiettivo di impedire a Giorgia di arrivare al ballottaggio, facendo da stampella al PD e dando così un ‘aiutino’ a Renzi”. È quanto ha dichiarato il capogruppo di Fratelli d’Italia-Alleanza nazionale Fabio Rampelli.
