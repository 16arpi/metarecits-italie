Centrodestra, Meloni: Gli altri ci dicano cosa accade se Renzi perde referendum

«Sul futuro del centrodestra penso che si dovrebbe avere l’umiltà di chiedere ai cittadini con qualunque forma di democrazia e partecipazione. Parisi? Sicuramente è una persona a cui Berlusconi può affidare il futuro di Forza Italia. Vedremo nel fine settimana cosa prevede il suo progetto ma io chiederò a tutti di essere chiari su un punto: che cosa succede se Renzi perde il referendum? Questo è il tema che mi interessa perché quello che Parisi ha detto nelle sue interviste, ovvero che Renzi deve rimanere in sella anche se perde il referendum, non mi hanno tranquillizzato. Temo che si faccia finta di fare l’alternativa a Renzi per poi mettersi d’accordo lui come è stato a Roma. Intanto questo fine settimana Fratelli d’Italia organizzerà una mobilitazione di carattere nazionale, un referendum propositivo, e ci sarò anche io».
Lo ha detto il presidente di Fratelli d’Italia, Giorgia Meloni, intervenendo a “L’Aria che Tira” su La 7.
