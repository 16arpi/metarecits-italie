Autonomia, La Russa: Fava insulta Italia e italiani, Maroni ci faccia sapere suo pensiero. &#8216;Prima gli italiani&#8217; non può essere solo uno slogan

“Mi aspetto che Maroni ci faccia sapere quale è il suo pensiero e se intende mantenere nella sua squadra questo tal Fava che dopo essersi distinto nell’accostamento indebito del referendum sull’autonomia con la speranza di secessione, ora straparla sull’Inno di Mameli”.
Lo dichiara Ignazio La Russa, deputato di Fratelli d’Italia.
“Fava – aggiunge La Russa – insulta non solo l’Italia e gli italiani ma dimostra anche la sua ignoranza circa l’iter della legge che finalmente ha reso ‘Il Canto degli Italiani’ di Goffredo Mameli, morto a 21 anni per l’Ideale di Patria, quale ufficiale Inno Nazionale come da anni chiedeva la destra italiana”.
“Sono le posizioni come quelle del signor Fava – conclude il deputato di Fdi – che frenano e hanno frenato, il comune sforzo tra Lega e Fratelli d’Italia di sbarrare insieme il passo alle sinistre e a chi vuole dividere gli italiani. ‘Prima gli italiani’ non può essere solo uno slogan per comizi e tv”.
