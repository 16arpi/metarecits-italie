Editoria: solidarietà a Belpietro e giornalisti &#8216;La Verità&#8217;

”Desideriamo esprimere a nome dei deputati e dei senatori di Fratelli d’Italia vicinanza e solidarietà al direttore Maurizio Belpietro ed a tutti i giornalisti de ‘La Verità’, che sono stati oggetto di ignobili e volgari attacchi da parte del vicesegretario di Più Europa, Piercamillo Falasca. Al di là delle divergenze di opinioni e della libertà di pensiero deve essere chiaro che non si deve mai trascendere quelle che sono le regole del rispetto della dignità della persona e del lavoro, specie in un momento come questo dove assistiamo a una recrudescenza di dichiarazioni volgari e atti intimidatori proprio da parte di esponenti dell’opposizione verso il Presidente del Consiglio, Giorgia Meloni”. 
Lo dichiarano i capigruppo di Fratelli d’Italia al Senato, Lucio Malan, e alla Camera, Tommaso Foti.
