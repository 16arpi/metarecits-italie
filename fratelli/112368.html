Bomba pizzeria, Rampelli: Solidarietà a Sorbillo, Governo agisca potenziando presenza Stato a Napoli e in Campania

“Solidarietà a Gino Sorbillo, maestro pizzaiolo e titolare della storica pizzeria a Napoli, che la scorsa notte ha subito un vile attacco intimidatorio con l’esplosione di un ordigno davanti all’ingresso del suo locale. Preoccupa che sia stato colpito in modo così sfrontato un simbolo della città e del made in Italy. Il governo agisca immediatamente potenziando la presenza dello Stato a Napoli e in Campania”.
E’ quanto dichiara in una nota Fabio Rampelli, vicepresidente della Camera e deputato di Fdi.
