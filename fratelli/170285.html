Dl elezioni: provvedimento che garantisce più partecipazione

“Il decreto elezioni interviene positivamente su molti argomenti e rende più partecipativo il voto dell’8 e 9 giugno prossimi. La parte più importante di questo provvedimento è il voto per gli studenti fuorisede, un passo fortemente voluto dalla destra che oggi finalmente diventa realtà. La sinistra ulula alla luna sui nostri provvedimenti ma solo perché non è stata in grado di metterli in campo quando era al governo e in questo decreto non vi è nulla di vergognoso da dover sanare. Anzi, si avvicina la partecipazione dei cittadini al voto, anche aumentando lo stanziamento dei fondi per i seggi. Sul terzo mandato da Fratelli d’Italia non vi è alcun imbarazzo perché abbiamo sempre votato alla stessa maniera. Con questo decreto, insomma, si danno più regole ed è per questo che il nostro voto è convintamente a favore”.  
Lo dichiara in aula il senatore di Fratelli d’Italia Costanzo della Porta.
“Il Senato con l’approvazione del dl Elezioni ha colto un traguardo significativo, consentendo agli studenti fuorisede di votare nelle città di studio fin dalle prossime elezioni europee. Fratelli d’Italia è così riuscita in ciò che in passato la sinistra aveva soltanto promesso e mai realizzato, utilizzando questo tema soltanto come slogan.
Aggiunge la senatrice di Fratelli d’Italia, Cinzia Pellegrino.
