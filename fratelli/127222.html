Professioni, Lollobrigida: bene istituzione tavolo permanente, nostra promessa mantenuta

“Accogliamo con grande soddisfazione e orgoglio l’istituzione del ‘tavolo permanente delle professioni’ per la regione Marche, presieduto questa mattina dal presidente Francesco Acquaroli. Una promessa fatta in campagna elettorale e mantenuta. Una proposta, questa, inserita nel programma di Fratelli d’Italia in tutte le tornate elettorali di questi anni per ribadire il nostro impegno e il nostro sostegno per quello che riteniamo un comparto strategico e virtuoso, che deve essere a pieno diritto inserito nei processi decisionali della nostra Nazione. Ne siamo convinti, e come dimostrato oggi, laddove governiamo diamo seguito a questa nostra battaglia”. 

Lo dichiara il capogruppo di Fratelli d’Italia alla Camera, Francesco Lollobrigida.
