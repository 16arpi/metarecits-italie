Sicurezza, Silvestroni: Mobilitati i sindaci del lazio per fermare circolare Gabrielli

“Dal momento della sua introduzione la circolare Gabrielli ha di fatto scaricato sui Sindaci tutti i problemi della sicurezza portando nei comuni la peggiore burocrazia. 7 su 10 delle iniziative che da sempre caratterizzano la promozione e la valorizzazione delle realtà locali quest’anno rischiano di non avere luogo. Fratelli d’Italia è da sempre il partito dei Sindaci e del radicamento territoriale per questo vogliamo difendere ed implementare tutte quelle manifestazioni che rappresentano la nostra identità e la nostra economia. Da qui l’iniziativa partita in questi giorni, in qualità di capogruppo di FdI in Commissione Attività Produttive, di scrivere a Sindaci ed amministratori del Lazio per condividere la mozione parlamentare proposta dal nostro Presidente Giorgia Meloni e da me sottoscritta insieme ad altri colleghi e soprattutto per proporre loro di adottare ogni utile provvedimento che ci aiuti a sollecitare il Governo ad intervenire in tempi utili per consentire la realizzazione di tutte quelle manifestazioni a cui amano partecipare tante famiglie italiane e che rappresentano le peculiarità e le eccellenze dei nostri territori” lo ha dichiarato in una nota l’On. Marco SILVESTRONI, capogruppo FdI in Commissione Attività Produttive.

Allego testo mozione inviata ai Sindaci
