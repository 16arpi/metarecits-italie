Centrodestra, Meloni: FdI lavora a fronte comune contro Governo più a sinistra della storia, no a ritorno proporzionale e prima repubblica

«La grande manifestazione in piazza Montecitorio promossa da Fratelli d’Italia nel giorno della fiducia al Conte bis rappresenta il punto di partenza per costruire un fronte comune contro il governo più a sinistra della storia repubblicana. Questo è l’obiettivo al quale sta lavorando Fratelli d’Italia ed è una buona notizia l’incontro di oggi tra Matteo Salvini e Silvio Berlusconi per rafforzare la coalizione di centrodestra. A partire da un no netto e deciso contro la modifica della legge elettorale in senso proporzionale, che sancirebbe il ritorno alla Prima Repubblica e calpesterebbe la chiara volontà espressa dagli italiani con il referendum popolare del 1993. Serve un fronte comune, solido e coeso per contrastare nelle piazze e in Parlamento questo Esecutivo e restituire all’Italia un governo capace di difendere l’interesse nazionale. Un fronte a cui lavora anche FdI, composto da forze che non cedano più alla tentazione di fare accordi con il Pd e il M5S, che come ha sempre sostenuto FdI sono le due facce della stessa sinistra».
È quanto dichiara il presidente di Fratelli d’Italia, Giorgia Meloni.
