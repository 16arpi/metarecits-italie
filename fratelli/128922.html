Almaviva, Varchi: Governo attivi tavolo per tutelare lavoratori

“Fratelli d’Italia chiede al Ministero del Lavoro e a quello dello Sviluppo economico di attivare subito un tavolo d’emergenza per tutelare i 547 lavoratori coinvolti nella vertenza Almaviva. Nei giorni scorsi c’è stato un carteggio tra Almaviva e Covisian che manda a gambe all’aria gli accordi siglati nei mesi scorsi e che rischia di provocare una macelleria sociale a Palermo. Invitiamo il Governo ad attivarsi immediatamente per rimediare a questa inaudita vicenda in cui viene disatteso da un’impresa un accordo siglato col ministero e con tutte le parti sociali, in barba a qualsiasi norma di sindacalità”.
Lo dichiara Carolina Varchi, deputato di Fratelli d’Italia e candidato sindaco a Palermo.
