Roma Capitale, Rampelli: Pentastellati, una farsa per Roma

“Stamane alla Camera è andata in scena una patetica farsa. La maggioranza pentanordista ha bocciato la mozione di Fdi che aveva appena approvato – identico testo – in Campidoglio pochi giorni fa. Al suo posto è stata approvata da Montecitorio una mozione senza impegni finanziari che subordina, per ordine della Lega Nord, i nuovi poteri e le nuove risorse per la Capitale alla revisione del sistema delle autonomie. Insomma, siamo destinati a non avere una capitale degna di questo nome finché non conferiamo l’autonomia fiscale al lombardo-veneto. I pregiudizi salviniani contro Roma evidentemente non sono cessati. Tutto in linea con quanto fatto dai governi di sinistra degli ultimi anni, lasciare a Roma le briciole mentre le capitali europee vanno alla velocità della luce verso il futuro”.
E’ quanto dichiara in una nota Fabio Rampelli, vicepresidente della Camera e deputato di Fdi.
