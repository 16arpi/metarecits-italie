Ams, Rampelli: Il Governo disattende gli impegni

“La vertenza AMS è ormai derubricata dal Governo. Il ministro dello Sviluppo Economico Federica Guidi aveva garantito l’imminente di una soluzione positiva per preservare questo centro di eccellenza tecnologica con il carico di lavoro che porta con sé.
Ci risulta invece che Alitalia stia stipulando un contratto decennale di riparazione e revisione motori con la Bedeck di  Tel Aviv per un valore di circa 500 milioni di euro totali. Con pochi milioni, circa 10, si poteva salvare AMS e rilanciarla. Siamo stati informati che negli ultimi due giorni sono stati spediti in Israele 6 motori della flotta Alitalia che potevano essere revisionati da AMS, cosa che riteniamo grave. Vogliamo esprimere tutta la solidarietà del gruppo di Fdi-An ai lavoratori che oggi hanno organizzato un sit-in davanti alla palazzina Alfa di Alitalia. Ma la solidarietà purtroppo conta poco. Il governo deve intervenire quanto prima per interdire l’accordo Alitalia-Bedeck, anche a tutela della sicurezza dei voli italiani.
Montezemolo pensi meno agli stadi e agli affari di noti industriali romani e dimostri di saper rilanciare questa azienda utilizzando positivamente il lavoro e le risorse messe a disposizione dal governo”.

È quanto dichiara il capogruppo di Fratelli d’Italia-Alleanza nazionale Fabio Rampelli
