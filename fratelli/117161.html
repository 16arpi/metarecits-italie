Governo, Silvestroni: Da Conte dichiarazione di guerra alle categorie produttive

“Si fatica a comprendere da cosa nasca tutto questo astio verso le categorie produttive dell’Italia da parte del governo Conte. Una vera e propria guerra alle partite iva, agli artigiani e alla piccola e media impresa. È veramente tipico della sinistra voler punire per ragioni tutte ideologiche coloro che producono gran parte del prodotto interno lordo. Sono ben 4 miliardi lo scotto che i liberi professionisti pagheranno nei prossimi 3 anni al governo delle tasse e delle poltrone col taglio della flat tax, l’eliminazione della cedolare secca, il canone unico, la stretta sul contante e la lotteria degli scontrini. È veramente ora che l’esecutivo più antiitaliano della storia vada a casa e mi auguro che lo sfratto definitivo gli arrivi domenica prossima!” lo dichiara in una nota il deputato di Fratelli d’Italia Marco Silvestroni. 
