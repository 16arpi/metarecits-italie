Inchiesta banche, Rampelli: Il marcio è ovunque, subito calendarizzazione&#8230;

…NOSTRA PDL SU TASSI USURA  E COMMISSIONE D’INCHIESTA SU FRODI BANCARIE. “Le inchieste della magistratura sui tassi usurai adottati da alcune delle più importanti banche italiane dimostra quanto profondo sia il marcio del nostro sistema bancario.
  
Quella “bancopoli” che sembrava smantellata anni fa in realtà è in perfetto stato di salute e, a intervalli regolari, riemerge con scandali, fondi scomparsi e, adesso, la pesantissima accusa di usura. Un sistema talmente oscuro che sfugge ai controlli delle istituzioni che dovrebbero vigilare. Un fallimento totale anche da parte del legislatore che, invece di attivarsi affinché si creino regole di governance trasparenti e lineari, ha risposto ri-privatizzando la Banca d’Italia. A fronte di questa nuova indagine della magistratura Fratelli d’Italia-Alleanza nazionale ribadisce la necessità di far tornare la Banca d’Italia nelle disponibilità degli italiani, sottraendola agli istituti di credito privati che si sono gestiti nei decenni in maniera fallimentare utilizzando il denaro per speculazioni spregiudicate, per favorire aziende amiche, per foraggiare lobby politiche e finanziarie. Presenteremo subito una proposta di legge per avviare un’inchiesta sugli scandali bancari e chiediamo alla presidente Boldrini di calendarizzare immediatamente la proposta di legge a prima firma Giorgia Meloni, presentata un anno fa”. E’ quanto dichiara il vicecapogruppo di Fratelli d’Italia-Alleanza nazionale Fabio Rampelli.
Roma, 12 giugno 2014
