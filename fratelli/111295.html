Difesa, Cirielli: Grazie al generale Graziano. Vecciarelli raccolga sfida per potenziamento e ammodernamento forze militari. Governo sia all’altezza.

“Al Generale Claudio Graziano, che oggi lascia ufficialmente la guida dello Stato maggiore della Difesa, possiamo solo dire grazie per aver svolto il compito con onore e alto senso delle Istituzioni. Grazie per aver difeso e tutelato la dignità delle forze militari. Siamo certi che il nuovo capo di Stato maggiore, Enzo Vecciarelli, saprà assolvere al proprio compito con lo stesso spirito di servizio. Ma soprattutto al generale Vecciarelli chiediamo di raccogliere le nuove sfide che attendono la Difesa: dall’ammodernamento degli apparati al potenziamento degli eserciti”: è quanto afferma in una nota Edmondo Cirielli, Questore della Camera dei Deputati e parlamentare di Fdi.
“Siamo convinti che il nuovo capo di Stato maggiore saprà garantire il mantenimento dell’alta professionalità, riconosciuta in tutto il mondo dei nostri militari, tramite fondi adeguati per un costante addestramento. Che è anche uno strumento per garantire la sicurezza dei nostri stessi militari. Il Governo sappia essere all’altezza dei nostri ottimi Generali” – conclude Cirielli
