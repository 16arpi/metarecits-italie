Roma. Rampelli, ok primarie, è mancata visione città

‘Noi siamo d’accordo sulla proposta di elezioni primarie all’interno del centro destra fatta dal sindaco Alemanno. Vedremo quali candidati si presenteranno e con che visione della citta’, perche’ se c’e’ qualcosa che e’ mancato in questi anni e’ stata una visione della citta’ insieme alla visione di un’amministrazione pubblica, ma si puo’ sempre rimediare.
  
Vedremo quale candidato sostenere in maniera autonoma”. Lo afferma Fabio Rampelli (Fratelli d’Italia) interpellato sulle prossime elezioni comunali di Roma. Per quanto riguarda il risultato delle regionali, invece, secondo Rampelli ”il voto punisce complessivamente il centrodestra, soprattutto per le questioni legate allo scandalo dei fondi regionali. Ritengo che si debba avviare una fase costituente attraverso la quale si possa tracciare una discontinuita’ rispetto alla gestione politica degli ultimi anni. Noi come Fratelli d’Italia abbiamo dimostrato gia’ di aver idee chiare e di voler fare sul serio, costruendo in 40 giorni un nuovo partito, proprio perche’ era chiara l’esasperazione dei nostri elettori e volevamo mettere in campo un’offerta nuova.
 
