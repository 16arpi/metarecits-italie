Italia-India, Delmastro: Su caso Marò Conte dimostri che il suo è il Governo del cambiamento

“Mai come oggi, nel frangente della sua missione in India, Conte potrà provare che il suo è il governo del cambiamento. Fratelli d’Italia ha sempre criticato la tiepidezza dei governi di centrosinistra rispetto la questione dei due fucilieri della Marina Salvatore Girone e Massimiliano Latorre. Conte ponga al centro delle relazioni con il presidente indiano la necessità di una celere e positiva definizione della vicenda dei due maro’, ricordando che è questione di dignità internazionale e nazionale dell’Italia. Ogni altro argomento è fatalmente secondario perché significherebbe non trattare da pari: nelle relazioni internazionali siamo pari e non paria….e la vocale cambia tutto”.
E’ quanto dichiara il deputato Andrea Delmastro, capogruppo di Fratelli d’Italia in commissione Esteri della Camera dei Deputati.
