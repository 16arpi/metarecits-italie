Trasporti, Deidda: su ferrovia Nuoro Governo Meloni ribadisce impegno; ora tocca alla Regione

“Bene il governo Meloni, con il sottosegretario Ferrante, che ha ribadito il proprio interesse per collegare Nuoro alla rete ferroviaria nazionale dando seguito al mio ordine del giorno approvato ad inizio legislatura”, dichiara Salvatore Deidda, Presidente della IX Commissione Trasporti della Camera dei Deputati;
“Il sottosegretario ha risposto all’interrogazione della collega Ghirra su un tema che ci vede uniti e decisi, maggioranza e opposizione, ripercorrendo anche la storia dai finanziamenti ricevuti dalla Regione alla tappe da intraprendere. Sono soddisfatto che dopo l’ordine del giorno sono state avviate le dovute interlocuzioni con Rfi sul percorso da compiere e su questo ritorneremo nelle prossime settimane con l’esame in Commissione del contratto di servizio tra Rfi e Governo. Ribadiremo la nostra volontà di dare a Nuoro e ai nuoresi un servizio moderno e sicuro”, prosegue Deidda;
“Ora è importante che la Regione Sardegna faccia chiarezza. Intendono o no cedere la tratta a Rfi o adeguare la rete agli standard di Rfi? L’impegno noi lo stiamo mettendo e anche i fatti”, conclude il deputato di FdI
