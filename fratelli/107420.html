Meloni aggredita, La Russa: Mi aspetto presa di posizione da Boldrini, Grasso e Renzi. FdI cresce e costituisce pericolo per la sinistra

“Mi aspetto una presa di posizione dura, durissima, da parte della Boldrini, di Grasso e di Renzi contro l’aggressione a colpi di sputi e calci ad una giovane donna, capo di partito, che stava parlando a dei commercianti. Giorgia Meloni è stata aggredita da chi, ogni giorno, dà prova di intolleranza e violenza. Gli stessi che hanno inneggiato alle foibe, gli stessi che hanno aggredito un carabiniere a terra. E non è la prima volta che le viene impedito di parlare. Evidentemente c’è voglia di tappare la bocca ad un movimento politico come Fratelli d’Italia che sta crescendo e che costituisce un pericolo per la sinistra”.    
Così Ignazio La Russa, deputato di Fratelli d’Italia, a margine di una manifestazione organizzata dalla Confederazione italiana libere professioni a Milano.
