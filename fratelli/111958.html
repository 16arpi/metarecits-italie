Violenza neofascista, Rampelli: Mozioni Fiano e altri, ci risiamo&#8230;

“Ecco che arriva la mozione Fiano sulla violenza neofascista e neonazista, cui fa eco la mozione a firma M5S e Lega Nord sulla violenza neofascista e neonazista. A parte il giudizio severo nei confronti di chi si professa restauratore di regimi che non esistono più, diventandone esilarante caricatura, resta inverosimile constatare che in nessuna mozione si condannino le privazioni fisiche, morali e religiose del radicalismo islamico, non ci sia menzione delle guerriglie organizzate ciclicamente da anarco insurrezionalisti, ultracomunisti e centri sociali, né si sfiori il tema drammatico della persecuzione dei cristiani nel mondo o l’efferatezza con cui colpisce la mafia nigeriana. Forse ai promotori sfugge che in questa precisa fase storica le odiose violenze, le privazioni di elementari libertà politiche e religiose, gli stupri di gruppo sono da attribuirsi a coloro che si richiamano a islamismo radicale, estremismo comunista, insurrezionalismo anarcoide e a bestiali pratiche criminali. Almeno la compiacenza di citare gli uni e gli altri… “E’ quanto ha scritto sulla sua bacheca Facebook il vicepresidente della Camera dei deputati Fabio Rampelli di Fratelli d’Italia.
