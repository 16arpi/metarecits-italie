Coronavirus, Meloni: Domani a Conte parleremo di nostra proposta per accreditare 1000 euro su conti corrente di chi ne ha bisogno (video)

“Questa è una copia della lettera che ho inviato al presidente del consiglio Giuseppe Conte con la proposta già articolata di Fratelli d’Italia per accreditare immediatamente 1000 euro sul conto corrente di tutti gli italiani che ne hanno bisogno. Penso agli italiani che hanno perso il lavoro, a quelli che non hanno più un reddito da lavoro autonomo e a coloro che non sanno come dare da mangiare ai loro figli. 
Domani incontreremo il presidente del consiglio Giuseppe Conte e con lui ne parleremo anche a voce: speriamo che una volta tanto questa maggioranza voglia starci ad ascoltare”.
Lo dice il presidente di Fratelli d’Italia Giorgia Meloni in un video pubblicato su Facebook, in vista dell’incontro di domani con il presidente del Consiglio Giuseppe Conte.
 

