Dl milleproroghe, Rizzetto: Governo sordo su fondi destinati a periferie e riqualificazioni

“Dispiace davvero non essere riuscito a convincere il governo a tornare sui suoi passi rispetto ai fondi destinati alle periferie ed alle riqualificazioni. Dopo alcuni incontri con amministratori del FVG, avevo proposto alcune norme che avrebbero permesso di farli stare più sereni. I comuni con “cassa” ad esempio, avrebbero potuto continuare ed iniziare i cantieri con risorse proprie per poi essere risarciti successivamente. Purtroppo però, tutto è stato inutile di fronte alla sordità di questo governo. Ora l’esecutivo spieghi queste sue decisioni a tanti che sono anche, tra l’altro, loro amministratori”.
Lo dichiara in una nota il deputato di Fratelli d’Italia Walter Rizzetto.
