Coronavirus, Rizzetto: Interrogazione FdI su servizio RAI

“Fratelli d’Italia chiede al governo di accertare urgentemente le informazioni che provengono da un servizio scientifico della Rai dove si afferma la creazione in laboratorio da parte degli scienziati cinesi di un super virus polmonare da pipistrelli e topi. L’autenticità del servizio Rai è stata accertata e dallo stesso si apprende che gli scienziati cinesi hanno innestato una proteina presa dai pipistrelli sul virus della sars, ricavato dai topi, ottenendo un super virus che provoca una grave forma di polmonite. E’ evidente che oggi che nel mondo si è diffuso dalla Cina il Covid-19, e che ha le medesime caratteristiche del super virus descritto nel servizio scientifico del 2015, emergono forti dubbi sul fatto che si tratti della stessa molecola creata in laboratorio e che sta provocando migliaia di morti soprattutto in Italia”. 
Lo dichiara Walter Rizzetto deputato di Fratelli d’Italia annunciando un’interrogazione urgente.


