Università, FdI: Ferma condanna per grave vicenda che coinvolge ateneo Catania

“Fratelli d’Italia condanna con forza ogni comportamento che viola le legge ed auspica che venga fatta giustizia per chi con merito avrebbe vinto i concorsi.
La grave vicenda che ha coinvolto l’università di Catania conferma altresì la necessità di un riordino delle regole del reclutamento universitario, senza atteggiamenti ipocriti o giustizialisti, tipici di chi non conosce il mondo accademico.
Se da una parte infatti è necessario che i concorsi rispettino rigorosamente il principio del merito come primo parametro, dall’altra non possiamo non considerare che il mondo universitario ha caratteristiche particolari rispetto al resto del pubblico impiego.”
Lo dichiara Paola Frassinetti, deputato di Fratelli d’Italia e Vicepresidente della commissione Cultura.
