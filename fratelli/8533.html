Femminicidio, Benedettelli: Italia dimostra di essere Paese civile

«L’Italia ha dimostrato oggi di essere un Paese civile. Un Paese che, nonostante tutto, ha voglia di contrastare la violenza non solo fisica ma anche culturale. E lo fa adottando anche gli strumenti che l’Unione Europea mette a disposizione degli Stati. Oggi siamo un po’ più europei e, per una volta, non per quanto riguarda un rigore eccessivo dell’economia che ci stritola o per versare quelle lacrime e sangue di cui si è parlato molto negli ultimi tempi, ma per evitare invece che ancora lacrime e sangue, non più metaforiche ma reali, siano versate da troppe persone che hanno bisogno di protezione e tutele».
È quanto dichiara Barbara Benedettelli, responsabile nazionale dell’Area Vittime della Violenza di Fratelli d’Italia.
Roma, 19 giugno 2013
