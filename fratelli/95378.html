Ogm, Meloni: Governo adotti clausola salvaguardia per evitare far west

«Il governo deve adottare subito la clausola di salvaguardia sugli Ogm, per evitare il ripetersi di provocazioni volte a contaminare i nostri terreni con sementi transgeniche. La ricerca deve continuare e le aziende devono essere messe nelle condizioni di competere. Siamo tutti d’accordo ma questo non deve avvenire a scapito delle colture tradizionali e biologiche, dell’enorme patrimonio di biodiversità della nostra nazione, della qualità del made in Italy agroalimentare, del principio di precauzione e della sicurezza alimentare. Il mancato varo dei piani di coesistenza regionali non può sancire il “liberi tutti” per chi ha fatto degli Ogm una battaglia ideologica ancora maggiore di quella che vorrebbe contestare. Il governo intervenga subito per supplire a questo vuoto normativo ed evitare il far west».
È quanto dichiara il presidente dei deputati di Fratelli d’Italia, Giorgia Meloni.
Roma, 20 giugno 2013
