Firenze; tenta stupro con cappio, Meloni: Minniti espella extracomunitario, Orlando faccia luce su inaccettabile decisione tribunale

«A Firenze un extracomunitario indiano aggredisce violentemente una ragazza di 23 anni e tenta di strangolarla. Arrestato, il giudice lo libera subito perché la “detenzione è spropositata rispetto all’ipotesi di reato”. Siamo alla follia. È inaccettabile avere uno Stato che non difende la sicurezza dei suoi cittadini e che si schiera sempre dalla parte dei criminali. Fratelli d’Italia chiede al ministro dell’Interno Minniti di espellere immediatamente questo straniero violento per motivi di sicurezza e chiede al ministro della giustizia Orlando di fare luce sull’inaccettabile decisione del tribunale di Firenze».
Lo scrive su Facebook il presidente di Fratelli d’Italia, Giorgia Meloni.
