La Russa: Un errore il governo Monti

La mia opinione personale è che il governo Monti non dovesse nemmeno nascere. Questa opinione l’ho esternata molto fortemente. Quando nacque facemmo una riunione all’interno del Pdl, votammo e fummo messi in minoranza. Disciplinatamente per un po’ ci siamo pure adeguati. Ma questo governo tecnico è un governo che ha dato più disoccupazione, più tasse, meno sviluppo e alla fine non ha avuto nemmeno la sensibilità politica  per affrontare temi estranei all’economia come la vicenda dei due marò prigionieri in India”. Lo ha detto Ignazio La Russa a Sky Tg24. “Il voto a Fratelli d’Italia e’ un voto utile – ha proseguito il fondatore del movimento di centrodestra – , perché oltre ad essere un voto certamente contro Monti e certamente contro la sinistra. Siamo decisi, qualunque cosa succeda, a non appoggiare mai più un governo tecnico e a non partecipare ad ammucchiate con la sinistra. Fratelli d’Italia piuttosto starebbe all’opposizione. Mi piacerebbe che questo impegno lo prendessero anche i nostri alleati del Pdl.
 
 
 
