Rogo porto Ancona, Meloni: Vicini ai cittadini, grazie a Vigili del Fuoco e a chi sta lavorando per riportare la situazione alla normalità

«Siamo vicini ai cittadini di Ancona per il maxi incendio che ha colpito diversi capannoni di cantieristica navale nella zona del porto, infrastruttura strategica per le Marche e l’Italia intera. Fortunatamente non ci sono vittime e feriti. Un grazie di cuore ai Vigili del Fuoco, alle Forze dell’Ordine e a tutti coloro che da questa notte stanno lavorando senza sosta per riportare la situazione alla normalità».
Lo scrive su Facebook il presidente di Fratelli d’Italia, Giorgia Meloni.
