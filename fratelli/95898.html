L.Stabilità, Rampelli: Brunetta chieda conto ignominie manovra a ministri pdl

«Prima di scagliarsi contro il ministro Saccomanni per la pessima legge di stabilità varata dal governo, Brunetta chieda conto delle ignominie contenute in questa manovra ai ministri del PdL che l’hanno approvata lo scorso 15 ottobre. Diventa ogni giorno più difficile capire come lo stesso partito pretenda di essere contemporaneamente forza di governo a Palazzo Chigi e forza di opposizione in Parlamento e sulla stampa. 
  
Se invece le parole di Brunetta rappresentano un personale grido di dolore in dissenso alle posizioni del PdL, abbia il coraggio di essere coerente con le sue idee. Saremmo felici di poter contare sul suo importante contributo in “Officina per l’Italia” per cercare insieme nuove soluzioni per far uscire la Nazione dalla crisi».
 
È quanto dichiara il vicepresidente dei deputati di Fratelli d’Italia, Fabio Rampelli.
 
Roma, 30 ottobre 2013
