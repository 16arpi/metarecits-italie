Carceri, Meloni-Delmastro: Vittoria approvazione risoluzione FdI per esecuzione pena all&#8217;estero dei detenuti stranieri, Governo passi da parole a fatti

«Vittoria di Fratelli d’Italia: oggi in Commissione Esteri alla Camera è stata approvata la risoluzione di FdI che impegna il Governo a stipulare gli accordi necessari affinché i detenuti stranieri possano scontare la pena inflitta dai giudici italiani nelle galere dei loro Stati d’origine, anche senza il consenso dei detenuti. Questo è un punto del nostro programma elettorale e oggi abbiamo mantenuto l’impegno preso con gli italiani. Oltre a risparmiare 137 euro al giorno per ciascun detenuto, questo è il modo con cui Fratelli d’Italia affronta il problema del sovraffollamento carcerario: mai più un indulto, i condannati scontino la giusta pena a casa loro. Adesso il  Governo passi dalle parole ai fatti e avvii immediatamente i negoziati bilaterali per rendere operativa questa norma».
È quanto dichiarano il presidente di Fratelli d’Italia, Giorgia Meloni, e il capogruppo di FdI in Commissione Esteri alla Camera, Andrea Delmastro.
