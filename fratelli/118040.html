Coronavirus, La Russa: Raccolta fondi FdI gesto concreto per aiutare chi è in prima linea

“Tutti i parlamentari di Fratelli d’Italia su proposta di Giorgia Meloni hanno deciso di dare il proprio contributo aderendo alla campagna ‘Orgoglio Tricolore’ promossa dalla Fondazione Alleanza Nazionale e dal Secolo d’Italia, destinando una indennità mensile alla raccolta fondi. Si tratta già, con l’apporto di altri eletti di FDI nelle varie regioni, di circa 500mila euro che al presidente della Fondazione abbiamo proposto di destinare all’ospedale Giovanni XXIII di Bergamo. Un gesto concreto per aiutare chi in queste settimane è in prima linea nel contrasto al Covid-19. Da parte sua, la Fondazione ha destinato un ulteriore apporto di 1 milione di euro la cui destinazione verrà decisa nei prossimi giorni in attesa degli ulteriori contributi di eletti anche di altri partiti oltre che di cittadini e di chiunque vorrà’ partecipare”.

Lo dichiara Ignazio La Russa, vicepresidente del Senato e senatore di Fratelli d’Italia.

