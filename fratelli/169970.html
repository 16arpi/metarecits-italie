Delfino: il suo ricordo resterà sempre vivo

“Raffaele Delfino per molto tempo ha rappresentato una figura di spicco della politica italiana ed abruzzese ed un prezioso punto di riferimento per molti di noi. Delfino si è spento ieri al Policlinico Gemelli di Roma all’età di 92 anni. Deputato del Msi e poi della Democrazia Nazionale per cinque legislature, dal 1958 al 1979, è stato eletto per due volte Segretario di Presidenza della Camera dei deputati. È stato anche consigliere comunale a Pescara e Consigliere Provinciale all’Aquila. 
Il suo era uno sguardo curioso, attento e vispo, con un tono di voce sempre pacato ed equilibrato, da gentiluomo d’altri tempi quale era, con una straordinaria dialettica. Amava dispensare consigli e preziosi insegnamenti, frutto di quasi un secolo di esperienze di vita vissuta, di una grande saggezza e di un acume politico, veniva ascoltato e tenuto in grande considerazione da chi muoveva i primi timidi passi nel fascinoso mondo della politica. Il suo ricordo resterà sempre vivo”. 
Lo dice il deputato abruzzese Guerino Testa, di Fratelli d’Italia.
