Immigrazione, FdI a Salvini: Aspettiamo fatti concreti su blocco navale, protezione umanitaria e taglia business

«Fratelli d’Italia ha messo a disposizione del governo diverse proposte tutte utili a risolvere il fenomeno dell’immigrazione clandestina. Tra queste, ribadiamo l’assoluta necessità di istituire un blocco navale a largo delle coste della Libia, l’abolizione della protezione umanitaria e la necessità di norme cosiddette “taglia business”, ovvero che prevedano l’obbligo di rendicontazione per le cooperative che per troppo tempo hanno lucrato sugli immigrati e soprattutto sugli immigrati irregolari. Fratelli d’Italia aspetta da lei qualche fatto concreto e più determinato su questi punti che anche oggi le segnaliamo e offriamo alla sua attenzione».
Così il deputato di Fratelli d’Italia Emanuele Prisco nel corso del Question Time di FDI al ministro dell’Interno Matteo Salvini.
