Marò, La Russa: Bene decisione lega serie B su fiocco giallo&#8230;

…NAZIONALE E’ ANCORA IN TEMPO. “Plaudo alla decisione delle squadre del Latina e del Cesena che, in accordo con la Lega calcio di serie B, hanno deciso in occasione della finale play off per la promozione in serie A, di indossare il fiocco giallo quale simbolo di solidarietà ai due marò trattenuti in India da oltre due anni.
  
E’ la dimostrazione che anche la nostra Nazionale, in occasione di un evento così importante e mediaticamente seguito come il Mondiale di calcio, anziché limitarsi a regalare la maglia azzurra a Salvatore Girone e Massimiliano Latorre, avrebbe potuto fare di più per dare un segnale di forte vicinanza ai due fucilieri di Marina. La delegazione azzurra è ancora in tempo…”.
Lo dichiara Ignazio La Russa, deputato di Fratelli d’Italia-Alleanza Nazionale.  
Roma, 17 giugno 2014
