Coronavirus, Cirielli a Zingaretti: Parole ripugnanti, si scusi con Meloni


“Le parole di Nicola Zingaretti sono ripugnanti. Se avesse un po’ di dignità politica dovrebbe provare vergogna e scusarsi immediatamente con Giorgia Meloni e Matteo Salvini. Finora non lo ha ancora fatto”. Lo dichiara, in una nota, il Questore della Camera dei Deputati e presidente della Direzione nazionale di Fratelli d’Italia Edmondo Cirielli: “Per il segretario del Pd se avessero governato loro durante la pandemia avremmo oggi fosse comuni in spiaggia. E lui sarebbe il leader dei democratici italiani? Stiamo parlando, tra l’altro, della stessa persona che, nei mesi scorsi, negava la pericolosità del virus brindando in pieno centro a Milano alla presenza di decine di persone, salvo poi risultarne positivo. Se c’è, dunque, un governo irresponsabile e quindi pericoloso per l’Italia è proprio quello sostenuto dal Pd di Zingaretti e dal M5S che, ancora oggi, sta dimostrando la sua totale incapacità amministrativa e politica a gestire l’emergenza sanitaria. Per fortuna gli italiani ne sono consapevoli e sono certo che continueranno a premiare la serietà e la coerenza di Giorgia Meloni e di Fratelli d’Italia”.

