Covid, Meloni: su ventilazione meccanica controllata nelle scuole Governo ascolti Spallanzani e segua esempio Marche

Fratelli d’Italia chiede al Governo Draghi di ascoltare l’invito che arriva dal direttore dell’Inmi Spallanzani Francesco Vaia e dal prorettore della Sapienza Livio De Santoli, che oggi in un incontro hanno sottolineato l’importanza della ventilazione meccanica controllata nelle scuole per combattere il Covid e hanno proposto all’Esecutivo un “piano Marshall” per adeguare gli istituti scolastici. Nella Regione Marche con Francesco Acquaroli siamo stati i precursori di questo modello e chiediamo al Governo di smetterla di affrontare politicamente e ideologicamente il virus: il vaccino è un’arma fondamentale, ma ce ne sono anche altre e abbiamo il dovere di utilizzarle tutte. A partire dalla ventilazione e dall’areazione degli ambienti, come ha ricordato anche l’Oms.

Lo dichiara il presidente di Fratelli d’Italia, Giorgia Meloni.
