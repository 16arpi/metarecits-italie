L. stabilità, Meloni: Per Governo giustizia è un lusso, cancellare aumento&#8230;

…CONTRIBUTO UNIFICATO. «La riforma della giustizia civile secondo il governo Renzi: impedire ai cittadini di rivolgersi al tribunale. È questo il senso dell’emendamento alla legge di stabilità presentato dall’Esecutivo e che alza ulteriormente del 10%…

…dal 1 gennaio 2015, il contributo unificato per avviare una causa civile. Parliamo di una tassa che in 10 anni è aumentata in maniera spropositata e che il governo aveva già rialzato a giugno del 15%, così come spropositato è stato l’incremento del 300% della marca di iscrizione a ruolo, che con la legge di stabilità di Letta è passata da 8 a 27 euro. Ancora una volta Renzi sceglie di fare cassa sulla pelle della povera gente e da oggi diventa un lusso rivolgersi a un sistema giudiziario inefficiente, lento e inadeguato come quello italiano. Chiediamo al governo di cancellare questa ennesima vergogna dalla legge di stabilità, che al di là delle slide e degli annunci è di fatto un lunghissimo elenco di tasse».
È quanto dichiara il presidente di Fratelli d’Italia-Alleanza nazionale, Giorgia Meloni.
