Macerata, Rampelli: Filiera Pd coinvolta nell&#8217;accoglienza dei nigeriani balordi

“Il Pd agita la bandiera dell’antifascismo e dell’antirazzismo per coprire le pesantissime responsabilità nel sistema di accoglienza. Il Gus, gruppo umano solidarietà, è un centro di accoglienza gestito da Giovanni Lattanzi, vicepresidente,  che ha ricevuto la delega da Renzi per occuparsi di welfare nel Pd. In prima fila durante la manifestazione antifascista e antirazzista di sabato, il Gus è  sottoposto a indagine per un’evasione fiscale di oltre 40 milioni di euro. Nonostante questo, ha ottenuto un nuovo bando per ospitare nuovi migranti per un valore di 14milioni di euro.
Chissà perché Macerata, una cittadina di appena 42mila abitanti, sta aumentando il numero degli ospiti richiedenti asilo. Il prefetto Morcone, appena insediato il ministro Minniti, aveva previsto per Macerata un numero compatibile con la popolazione, circa 139 migranti. Con il cambio del prefetto, Roberta Preziotti,  una conoscenza di alte cariche dello Stato, il numero è aumentato del 400%: altri 250 solo in città, che si sommano a circa un migliaio nel territorio provinciale. In tutta questa sequela di coincidenze tragiche, è finita Pamela Mastropietro. Ma a Macerata si manifesta per ogni cosa, anche contro il fascismo, tranne che per denunciare questo intreccio balordo di interessi e responsabilità politiche sull’avvento di un degrado assoluto.  Avrebbero manifestato contro il loro sistema di potere. Accoglienza = Business”. E’ quanto dichiara il capogruppo di Fratelli d’Italia alla Camera dei deputati Fabio Rampelli.
