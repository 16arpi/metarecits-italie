Elezioni, Meloni: Dalla Puglia FdI rilancia battaglia in difesa del made in Italy

«Oggi dalla Puglia Fratelli d’Italia rilancia una delle battaglie cardine del nostro programma politico: la difesa del Made in Italy, dei nostri prodotti di qualità e del marchio italiano. Questa è la nostra forza nell’economia europea e mondiale che al Governo vogliamo difendere. Il Made in Italy è continuamente minacciato dall’Unione Europea che fa norme per difendere gli interessi di altre Nazioni, dalla concorrenza sleale e dall’italian sounding che vale 60 miliardi di euro l’anno tolti alle produzioni italiane». 
 
Lo ha detto il presidente di Fratelli d’Italia e candidato premier, Giorgia Meloni, a margine di una iniziativa in piazza Sant’Oronzo a Lecce in cui è stato allestito un tavolo con prodotti tipici e d’eccellenza. 
