L.elettorale, Crosetto: Boldrini ha fatto scuola, strada antidemocratica e autoritaria proseguita in commissione

«La Boldrini ha fatto immediatamente scuola e la strada antidemocratica, arrogante e autoritaria inaugurata ieri sera in Aula è proseguita oggi in Commissione Affari Costituzionali dove non solo sono stati impediti gli interventi, ma anche la verifica del numero legale e l’espressione del voto da parte del presidente. Stanno saltando le minime regole che consentono l’espressione di un pensiero in democrazia.
  
È pericoloso accettare questa deriva e, per quanto grandi, non si può consentire a due partiti di soffocare la democrazia. Mi rivolgo al Presidente della Repubblica Giorgio Napolitano, costretto dal fatto che solo a lui spetta vigilare da terzo sul rispetto dei requisiti minimi di democrazia affinché non possa continuare a fare finta di nulla».
È quanto dichiara il coordinatore nazionale di Fratelli d’Italia, Guido Crosetto.
Roma, 30 gennaio 2014
