Fase 2, Montaruli: O Conte ha violato suoi decreti o quei decreti sono superati

“Ieri a Genova il presidente Conte o ha violato i suoi stessi decreti oppure siamo di fronte ad un atto concludente che supera i decreti stessi. Oltre al grave rischio sanitario derivante dal suo comportamento, il presidente del Consiglio ha creato imbarazzo e sdegno nei confronti di chi ha assistito in diretta tv a quell’assembramento indecoroso e pericoloso tanto da costringere alcune trasmissioni a interrompere la diretta. Se Conte ha bisogno di lezioni su come si tengono le distanze può prendere esempio da Fratelli d’Italia che ieri davanti a Palazzo Chigi, senza violare nessuna regola, ha dato voce ai tanti italiani in sofferenza per un governo incapace di dare risposte alla crisi economica nella quale versano”.
Così Augusta Montaruli, deputato di Fratelli d’Italia intervenendo in Aula alla Camera.
