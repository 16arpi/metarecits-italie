Scuola, Meloni: FdI si batterà in Parlamento per correggere riforma

GOVERNO ASCOLTI PROPOSTE EMERSE DA MANIFESTAZIONE. «Fratelli d’Italia ha partecipato con una sua delegazione guidata dal capogruppo alla Camera, Fabio Rampelli, alla manifestazione unitaria degli studenti, degli insegnanti e del personale non docente contro la riforma della scuola del governo Renzi. Siamo solidali con chi sente di subire una legge senza essere coinvolto e siamo al fianco dei docenti precari che oggi sono scesi in piazza per difendere i loro diritti. Il Governo ascolti le proposte emerse dalla manifestazione unitaria. Noi faremo la nostra parte e ci batteremo in Parlamento per correggere gli errori di questo provvedimento e per dare all’Italia una scuola statale di qualità e meritocrazia».
È quanto dichiara il presidente di Fratelli d’Italia, Giorgia Meloni.
