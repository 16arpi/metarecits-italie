Legittima difesa, La Russa: Testo stravolto. Per FdI sempre legittima se aggressione avviene in casa o nel luogo di lavoro


“La proposta di legge arriva in aula con un testo completamente stravolto. Qui si lede il diritto delle opposizione di avere un proprio testo perché la maggioranza si avvale della potestà di cambiarlo radicalmente. Noi di Fratelli d’Italia sosteniamo che la difesa è sempre legittima se l’aggressione avviene all’interno della propria abitazione o del luogo di lavoro ma questo principio viene categoricamente smentito con questo testo. E siccome l’opposizione ha diritto ad avere una percentuale di proprie proposte dibattute, è necessaria una correzione regolamentare”.
È quanto ha dichiarato in aula il deputato di Fratelli d’Italia-Alleanza nazionale Ignazio La Russa, relatore di minoranza sulla Modifica all’articolo 59 del codice penale in materia di difesa legittima (C. 2892-A), sulla quale Fratelli d’Italia aveva presentato una pdl.
