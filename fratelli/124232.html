Copasir, Lollobrigida: da Fico e Casellati silenzio assordante


“Dopo l’appello di 40 costituzionalisti che hanno ricordato come la presidenza del Copasir spetti all’opposizione, è assordante il silenzio di Fico e Casellati. Sconcertante il fatto che i presidenti di Camera e Senato, quali garanti dell’osservanza delle norme nelle Aule parlamentari, non abbiano fatto seguito alla richiesta di intraprendere azioni per ripristinare la legalità. In attesa di un segnale da quelle forze politiche che avevano avanzato l’idea delle dimissioni dei componenti dell’organismo, è doveroso che Fico e Casellati intervengano su questa gravissima situazione che lede i principi cardine di una democrazia e rispondano agli autorevoli 40 costituzionalisti, leader di partiti e movimenti che trasversalmente danno identica interpretazione della norma. Di fronte a un vulnus di tale natura chiamarsi fuori indebolisce il ruolo di garanzia delle istituzioni”. 

Lo dichiara il capogruppo di Fratelli d’Italia alla Camera, Francesco Lollobrigida.
