Askanews, FdI: Abete trovi soluzione per giornalisti, si riapra dialogo tra vertici e lavoratori

“Fratelli d’Italia fa appello all’editore Luigi Abete affinché trovi una immediata e adeguata soluzione per i tanti giornalisti dell’agenzia di stampa Askanews che da dicembre stanno lavorando senza stipendio e si trovano a far fronte ad un annunciato piano che prevede 27 esuberi. Auspichiamo che il dialogo tra i vertici dell’azienda e i suoi lavoratori possa essere riaperto e che non venga meno il senso di responsabilità della direzione così come non è mai venuta meno la professionalità e la serietà dei suoi giornalisti che pur vivendo ore di angoscia per loro stessi e per i loro familiari, continuano a lavorare a testa bassa per il bene dell’agenzia”.
Lo dichiarano in una nota congiunta i componenti della commissione Lavoro della Camera Walter Rizzetto e Carmela Bucalo.
