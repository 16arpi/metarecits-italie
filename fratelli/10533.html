Meloni riunisce l&#8217;esecutivo e assegna le responsabilità di settore

Un esecutivo di 16 membri, molti dei quali espressione della cosiddetta “generazione Atreju”, la classe dirigente di Azione Giovani, lo storico movimento giovanile di An, e che raccoglie al suo interno amministratori locali, già eurodeputati, professionisti ed esponenti delle categorie.  Età media 41 anni: è questo il profilo dell’Esecutivo nazionale di Fratelli d’Italia-Alleanza Nazionale, che si è riunito oggi a Roma sotto la presidenza di Giorgia Meloni. Nel corso della riunione, il presidente di FdI-An ha assegnato ruoli specifici e responsabilità di settore ai componenti dell’Esecutivo. 
  
 
Questo l’elenco degli incarichi: Francesco Lollobrigida, responsabile dell’organizzazione. I vice sono Francesco Biava, con delega alla predisposizione dei regolamenti, e Giovanni Donzelli, con l’incarico di segretario dell’Esecutivo; Carlo Fidanza, responsabile degli Enti locali. I vice sono Francesco Acquaroli, con delega al coordinamento dei Comuni, e Marco Osnato, con delega al coordinamento delle città metropolitane; Federico Mollicone, responsabile della comunicazione. I vice sono Paolo Marcheschi, con delega al marketing politico, e Michele Barcaiuolo, con delega alla comunicazione territoriale e ai blog; Marco Scurria, responsabile del coordinamento del programma e dei dipartimenti tematici; Andrea Delmastro, responsabile cultura e formazione; Marcello Gemmato, responsabile dei rapporti con le professioni; Raffaele Speranzon, responsabile dei rapporti con il mondo produttivo; Carolina Varchi, responsabile dei rapporti con il mondo dei non tutelati; Gimmi Cangiano, responsabile dell’ufficio elettorale e delle “sentinelle del voto”; Isabella Rauti, responsabile delle Pari Opportunità; Marco Perissa, responsabile di “Gioventù Nazionale”, il movimento giovanile di FdI-An. 
Roma, 14 luglio 2014
