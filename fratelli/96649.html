Piemonte, La Russa a Toti: sia candidato chi ha migliori chance

“Dice Giovanni Toti che il candidato  presidente alla Regione Piemonte deve essere di Forza Italia. Non sa ancora chi ma per lui l’importante sarebbe  l’appartenenza al suo partito. A me Berlusconi ha sempre detto l’opposto e cioé che ovunque l’importante è  candidare chi ha migliori chance di far vincere la coalizione.
  
E persino Toti, arrivato da poco in politica, certamente glielo avrà  sentito dire. A meno che non esista più la coalizione. In quel caso  va subito spiegato a giornali e sondaggisti che, non sapendolo, continuano a sondare e pubblicare dati di una fantomatica coalizione di centrodestra”. Lo dichiara Ignazio La Russa, deputato e membro dell’Ufficio di Presidenza  di Fratelli d’Italia – Alleanza Nazionale. 
Roma 15 marzo 2014
