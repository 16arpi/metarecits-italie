Meloni, Mollicone: Solidarietà a Giorgia, chiudere account 99posse

“Solidarietà a Giorgia Meloni per il messaggio intimidatorio di cui è stata oggetto su twitter da parte della band indipendente dei 99 Posse, un sottoprodotto musicale e distillato di odio.  Il confronto politico, per quanto aspro, non dovrebbe mai sconfinare in attacchi personali. Piuttosto sarebbe necessario abbassare i toni della discussione che ormai hanno raggiunto livelli inaccettabili. Condanniamo questo episodio con forza e chiediamo alla Polizia Postale la chiusura immediata dell’account twitter della band campana, riteniamo infatti che minacce di questa  gravità non possano essere sottovalutate o minimizzate”.
Così in una nota Federico Mollicone, deputato di FdI.
