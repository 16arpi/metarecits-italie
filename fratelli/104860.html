Attentato, Pellegrino: A Manchester ha vinto la solidarietà social, non il terrorismo

“Siamo storditi nell’apprendere la notizia dell’attentato avvenuto stanotte a Manchester durante il concerto di Ariana. Se è previsto un altro evento a Londra nei prossimi giorni, spero che ci siano i presupposti perché il concerto si possa fare ugualmente. Credo infatti che in questo caso, come in ogni altro attentato, non si debba interrompere la nostra vita a causa dei vigliacchi terroristi.
I giovani devono continuare a lottare dimostrando di non avere paura e non cambiando le proprie abitudini di vita.
Di questa – come in altre stragi – rimane sempre il dubbio di come tutto ciò possa accadere nonostante gli ingenti controlli di sicurezza.
Ai parenti delle Vittime va tutta la nostra solidarietà e il nostro affetto.
Un grande plauso, invece, va non solo ai servizi di soccorso, ma anche a tutti i tassisti che si sono messi al servizio della comunità inglese portando a casa gratuitamente le persone. E soprattutto ai cittadini che da Twitter hanno subito messo a disposizione casa e viveri per accogliere i fans.
Manchester tutta ha dato prova di grande coraggio e solidarietà, le uniche armi che possono davvero sconfiggere il terrorismo.”
Queste le dichiarazioni di Cinzia Pellegrino – Coordinatore Nazionale del Dipartimento tutela Vittime di FdI An – a seguito della strage avvenuta per un’ esplosione alla Manchester Arena al termine del concerto di Ariana Grande.
