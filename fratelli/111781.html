Violenza donne. Rauti: Grande soddisfazione approvazione mozione FdI. Ora da Governo azione più incisiva

“E’ una grande soddisfazione il via libera dato dall’Aula del Senato alla mozione di Fratelli d’Italia contro la violenza sulle donne. Per primi avevamo presentato la mozione, a conferma della costante attenzione di FdI verso una questione di grandissima rilevanza sociale e che deve coinvolgere le coscienze di tutti. In occasione dello scorso 25 novembre, la Giornata mondiale contro la violenza sulle donne indetta dall’Onu, Fdi ha dedicato la ricorrenza a Desiree Mariottini, barbaramente uccisa da un branco di immigrati irregolari. L’auspicio è che la discussione di oggi e il relativo voto serva a rendere più incisiva, anzi implacabile, l’azione dello Stato nel prevenire, contrastare e reprimere un fenomeno che, purtroppo, i dati confermano in costante crescita”. Lo dichiara il vicepresidente vicario del gruppo di Fratelli d’Italia al Senato, Isabella Rauti.
