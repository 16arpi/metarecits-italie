Spari tribunale, La Russa: Su responsabilità Governo fa scarica barile&#8230;

…CON COMUNE MILANO. “Nel ringraziare il ministro Orlando per essere venuto personalmente a riferire in aula desidero esprimere il mio sincero cordoglio per le vittime, due delle quali conoscevo personalmente”.
Così Ignazio La Russa intervenendo in Aula all’informativa del ministro della Giustizia Orlando sulla sparatoria al tribunale di Milano.
“Al ministro però – ha aggiunto La Russa – voglio dire che certamente non esistono misure di sicurezza a ‘prova di bomba’ ma mi darà atto che esistono misure inadeguate come quelle che abbiamo visto in questa occasione. Lungi da me difendere il sindaco Pisapia ma quello che sta facendo il governo mi sembra uno scarica barile con il Comune di Milano”.
“Perché poi – ha proseguito l’esponente di Fdi-An – fuori dal Tribunale è stato tolto il presidio delle pattuglie miste previste dall’operazione ‘Strade sicure’ volute da me e contro il parere della sinistra, durante il governo Berlusconi? Quanto costano e perché sono le agenzie private e non le Forze dell’ordine a presidiare il Tribunale? E soprattutto – ha concluso La Russa – perché agli avvocati viene garantita una corsia privilegiata ed entrano senza alcun controllo dall’ingresso di via Manara? A tutte queste domande il governo dovrebbe dare delle risposte”.
