Sicurezza, Totaro: Banda scafisti a Roma Termini, indagine del 2014&#8230;

“Sgominata banda di scafisti eritrea a Roma Termini: l’indagine risale al 2014 da segnalazioni della Guardia Costiera… Bene la  ‘parte investigativa’ ma  siamo al 2016. Sono trascorsi due anni. Qui abbiamo a che fare con un feroce terrorismo internazionale che ha messo gli occhi su Roma come simbolo dell’Occidente e della Cristianità. Questi individui hanno potuto occupare indisturbati, delinquere e organizzare un business dalla Capitale senza che a nessuno sia venuto in mente di identificarli (qui a Roma),  indagare su cosa facessero e come si mantenessero. Complimenti ad Alfano per il perfetto  controllo del territorio… ”. È quanto  dichiara il deputato di Fratelli d’Italia-Alleanza nazionale Achille Totaro.
