Manovra, Meloni: Aliquota al 3% sui colossi web è una vergogna, FdI ha presentato emendamento per tassazione proporzionata al volume d&#8217;affari

«L’aliquota unica al 3% sui colossi del web è ridicola, è un’idiozia, è una vergogna. Se si vogliono tassare adeguatamente i giganti di internet e combattere l’elusione fiscale, l’unica strada percorribile è quella di imporre una tassazione proporzionata al loro volume d’affari, certificato dal numero di accessi sulle loro piattaforme. Non possiamo più tollerare che mentre le imprese italiane vengono spremute come limoni, le multinazionali del web continuino a lucrare indisturbate senza contribuire. Fratelli d’Italia ha formalizzato questa proposta in un articolato emendamento alla manovra di bilancio: speriamo possa essere discusso e approvato. Anche di questo parleremo domenica prossima 1° dicembre, dalle ore 10.00, al teatro EuropAuditorium di Bologna per l’evento “L’Italia che pensa in grande”».
Lo dichiara il presidente di Fratelli d’Italia, Giorgia Meloni.
