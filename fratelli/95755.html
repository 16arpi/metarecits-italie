Napoli, Taglialatela: Ok Ue a grande progetto centro storico

“Leggo oggi dai giornali che gli uffici dell’Unione Europea hanno formalmente approvato il grande progetto Centro Storico di Napoli per un importo pari a 100 milioni di euro. La notizia mi rincuora sopratutto perché a quel progetto ho lavorato personalmente per due anni come assessore regionale all’Urbanistica. Il dettaglio degli interventi è stato elaborato dai miei dirigenti e dai miei funzionari ed a loro va il mio ringraziamento. Quello che i giornali nascondono, però, è che le gare di appalto non sono ancora partite per responsabilità del Comune di Napoli che, come soggetto beneficiario, ha il compito di predisporre gli atti amministrativi necessari.
  
Da parlamentare vigilerò affinché il Comune di Napoli non reiteri nei suoi ritardi, che bloccano l’avvio del Progetto vanificando gli enormi sforzi fatti dalla Regione negli ultimi anni. Se ciò dovesse accadere mi batterò affinché il Comune non sia più il soggetto responsabile del progetto”.
È quanto dichiara il deputato di Fratelli d’Italia, Marcello Taglialatela
Napoli, 26 Settembre 2013
