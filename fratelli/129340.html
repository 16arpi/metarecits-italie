Ue, Fitto: su revisione PNRR, parole Bonomi confermano validità nostra proposta

“Dopo il verbale del collegio dei Commissari Europei, anche le parole del presidente di Confindustria, Carlo Bonomi,  confermano la validità della proposta di rivedere il PNRR fatta da Giorgia Meloni e da Fratelli d’Italia durante la Conferenza programmatica di Milano, e rilanciata da noi Conservatori europei la scorsa settimana a Strasburgo,  alla presenza del presidente della Commissione Ursula von der Leyen e del presidente del Consiglio italiano Mario Draghi”. Così in una nota il copresidente del gruppo Ecr- FdI Raffaele Fitto.
“Rivedere obiettivi e priorità e garantire un utilizzo più flessibile delle risorse è fondamentale alla luce della crisi russo ucraina, e delle sue conseguenze economiche in particolare riguardo al caro energia e al costo delle materie prime. È chiaro che cosi come strutturato per molti aspetti diventa irrealizzabile. Il presidente Draghi e il suo governo prendano atto delle richieste provenienti dal mondo produttivo italiano e si adoperino al più presto in sede europea per una rivisitazione del piano, cosi come consentito dall’Art.21 del regolamento sul RRF”.
