FdI: turismo è nostro petrolio, priorità per prossimo governo centrodestra

Il turismo é il nostro petrolio e per questo dovrá essere una priorità assoluta del prossimo governo di centrodestra. Fratelli d’Italia ha predisposto un vero e proprio ‘Patto per il turismo’, che prevede una serie di azioni concrete per il rilancio del settore. Riordino delle competenze e delle spese per la promozione, oggi frammentate in 21 politiche regionali; potenziamento degli uffici consolari nei Paesi BRIC
  
per facilitare il rilascio dei visti e attrarre meglio i turisti da Cina, Russia, India; armonizzazione dell’Iva con i competitors europei; incentivi fiscali a chi investe per migliorare le strutture ricettive; investimenti su turismo accessibile e turismo sociale per favorire la destagionalizzazione; valorizzazione del patrimonio artistico-culturale con il coinvolgimento dei privati; riapertura del negoziato con la Commissione Europea per tutelare le 30mila imprese balneari; rilancio della nautica tartassata dal governo Monti; investimenti in nuove tecnologie e formazione di qualità. Sono questi alcuni dei punti qualificanti che ci impegniamo a perseguire in Parlamento e in tutte le sedi, convinti come siamo che una ricchezza non delocalizzabile come il nostro turismo debba diventare una grande opportunità di uscita dalla crisi. 
E’ quanto dichiarano i cofondatori di Fratelli d’Italia, Giorgia Meloni e Guido Crosetto, insieme a Carlo Fidanza, europarlamentare e responsabile della task force sul turismo al Parlamento europeo
scarica il documento
