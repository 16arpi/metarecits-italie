Rdc, Lollobrigida: veleno, ha miseramente fallito

“Orlando affermò che il Reddito di cittadinanza era solo un modo per buttare i soldi dalla finestra. Oggi assistiamo da parte del ministro ad un cambio di posizione che ci preoccupa. Orlando non cita mai la parola lavoro, che è l’unico modo per combattere la povertà. Lo dimostrano i numeri: su 3milioni di percettori, 150mila in tre anni hanno trovato un’occupazione. Si è messo in concorrenza il salario con la possibilità di ricevere una pari cifra ma senza lavorare: a Napoli, per esempio, un assunto in un call center guadagna 583 euro. Assurdo poi che l’Inps abbia cancellato l’assegno di 287 euro per un disabile se quest’ultimo lavora. Mentre migliaia di delinquenti, in questi anni, hanno ricevuto indebitamente queste somme: basti pensare ai 9mila romeni mai stati in Italia e scoperti pochi giorni fa dalle forze dell’ordine. Si buttano i soldi invece di mettere gli imprenditori nelle condizioni di pagare meglio i propri dipendenti. Lo strumento voluto dal M5S per abolire la povertà è veleno nella nostra economia ed ha miseramente fallito”. 

Lo ha detto, intervenendo nel corso dell’informativa del ministro Orlando sul Rdc, il capogruppo di Fratelli d’Italia alla Camera, Francesco Lollobrigida.
