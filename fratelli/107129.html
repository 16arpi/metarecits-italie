Elezioni, Meloni: Il 18 febbraio manifestazione di FdI a Roma per vincolo mandato e clausola anti inciucio

“Il 18 febbraio a Roma Fratelli d’Italia ha convocato tutti i suoi candidati e chiederà loro di prendersi un impegno di fronte al popolo italiano sul rispetto del vincolo di mandato. Noi non tradiamo: i nostri parlamentari non tradiscono. Non ci saranno i nostri voti per fare alcun inciucio. E ovviamente invito, e spero che parteciperanno, anche Berlusconi e Salvini con i parlamentari di Forza Italia e Lega Nord. Penso che sarebbe bello se questa manifestazione si svolgesse tutti insieme”.
Lo dichiara il presidente di Fratelli d’Italia e candidato premier, Giorgia Meloni, durante la conferenza a Latina per la presentazione delle liste di FdI per la Regione Lazio.



































































































































 
