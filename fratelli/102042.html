Napoli, Taglialatela: Una crisi che dura da 25 anni

“Napoli è ammalata da 25 anni di assoluto immobilismo. Tutti gli ultimi sindaci, da Bassolino a De Magistris, hanno sprecato troppo tempo e troppe risorse, condannando Napoli ad un lento declino ed ad una altissima disoccupazione. Mentre nelle altre grandi metropoli italiane sono state realizzate importanti opere di trasformazione e recupero urbano, la nostra città ha visto fallire, una dopo l’altra:

1) La riconversione di Bagnoli e dell’area occidentale.
2) La bonifica delle ex raffinerie di Napoli Est.
3) Il potenziamento e l’ammodernamento dell’intera area portuale.
4) La valorizzazione del sito Unesco del Centro Storico.
5) Il recupero delle periferie di Napoli Nord.
Occorrono decisioni definitive per una nuova pianificazione urbanistica che, senza aumentare le attuali volumetrie, consenta una stagione di sviluppo economico ed occupazionale”.
E’ quanto dichiarato in una nota dal candidato Sindaco di Napoli e Parlamentare di Fdi-An Marcello Taglialatela.

