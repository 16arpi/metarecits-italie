Banche, Meloni incontra associazioni difesa risparmiatori.

«FDI CHIEDERÀ CHE EVENTUALE APPOSIZIONE SEGRETO SU LAVORI COMM. INCHIESTA SIA MOTIVATO».
«Oggi a Montecitorio ho incontrato una delegazione delle associazioni che difendono i diritti dei risparmiatori truffati dai banchieri e dai provvedimenti salva-banche del Governo. Domani si riunirà la Commissione parlamentare d’inchiesta sulle banche per votare il suo regolamento interno: Fratelli d’Italia si batterà, tra le altre cose, per chiedere che l’eventuale apposizione del segreto dei lavori e degli atti della Commissione sia debitamente motivato. Il motivo è semplice: la Commissione deve fare chiarezza e informare i cittadini, non impedire agli italiani di sapere quello che è successo».
Lo scrive su Facebook il presidente di Fratelli d’Italia, Giorgia Meloni.
