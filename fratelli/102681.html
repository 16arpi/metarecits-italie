Cultura, Mollicone: In omnibus al Senato emendamento killer distrugge lirica italiana.

APPELLO ALLE OPPOSIZIONI AL SENATO: NESSUN DORMA. FRANCESCHINI TUTELI PATRIMONIO ITALIANO. SUBITO CODICE SPETTACOLO. Nel provvedimento omnibus in discussione al Senato- come al solito di nascosto ad Agosto-  si sta compiendo la distruzione del nostro immenso patrimonio lirico sinfonico. Come hanno denunciato i lavoratori, a cui va la nostra solidarietà, è stato presentato un emendamento inserito nella legge di conversione del decreto enti locali- approvato alla Camera e ora all’esame del Senato- che declasserà la maggior parte delle Fondazioni lirico sinfoniche in teatri lirici sinfonici e precarizzerà i cori, le orchestre e le maestranze.
Siamo sempre stati concordi nell’applicare alle 14 fondazioni la logica sussidiaria e il mecenatismo per abbattere i costi fissi e valorizzarle ma queste dovrebbero essere un circuito di eccellenza e invece vengono smantellate in nome di un ipocrita pareggio di bilancio o di criteri irraggiungibili.
Chiediamo al Ministro Franceschini di fermare questa operazione di distruzione della lirica e di lavorare in Parlamento al Codice dello spettacolo come si era impegnato a fare,  mentre al centrodestra e all’opposizione al senato lanciamo un appello: “Nessun dorma” per fermare questo assurdo agguato alla lirica italiana che dovrebbe essere finanziata da un piano speciale del governo e non distrutta costringendo le orchestre e  i cori a mettersi all’asta su ebay al minor offerente.
Federico Mollicone Responsabile comunicazione nazionale e cultura Roma FDIAN
