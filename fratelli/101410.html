Taglialatela: Se fossi Sindaco inviterei De Laurentis ad acquistare San Paolo

“Se fossi io il Sindaco di Napoli inviterei Aurelio De Laurentiis, nella sua qualità di Presidente del Calcio Napoli, ad acquistare lo Stadio San Paolo in modo da poterlo capitalizzare all’interno della stessa società e da poter far sii che divenga finalmente un impianto sportivo moderno ed all’avanguardia”.
Questo quanto dichiarato durante uno dei passaggi di una intervista rilasciata dall’on. Marcello Taglialatela (Fratelli d’Italia – Alleanza Nazionale) alla giornalista dell’emittente Napoli Tivù Francesca Scognamiglio, in uno speciale sulle prossime elezioni amministrative a Napoli che andrà in onda domani sera alle 20.40 ed in replica lunedì alle ore 20.00.
“Questo – ha continuato Taglialatela sull’argomento – comporterebbe anche un enorme risparmio per le casse del Comune di Napoli e, quindi, dei contribuenti. Inoltre le decine di dipendenti comunali impiegati all’interno dell’impianto sportivo potrebbero essere destinati ad altri settori strategici della macchina amministrativa comunale”.
