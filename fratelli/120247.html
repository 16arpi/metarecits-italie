Fase3: lunedì FdI presenta con associazioni di categoria proposte su emergenza Turismo 





Fratelli d’Italia organizza lunedì 22 giugno alle ore 15.00 a Roma, presso l’Hotel Crowne Plaza Rome – St. Peter’s in via Aurelia Antica 415, un convegno dedicato alla grave emergenza che sta vivendo il settore del Turismo a seguito della diffusione del Covid-19. Il partito guidato da Giorgia Meloni presenterà, insieme alle associazioni di categoria, le proposte per contrastare la crisi del Turismo. FdI, infatti, ha raccolto l’allarme lanciato da tutti gli operatori del settore chiedendo provvedimenti straordinari come lo stato di emergenza, poiché il Turismo, che in Italia rappresenta il 13% del PIL, è stato il primo comparto a chiudere e sarà probabilmente l’ultimo a ripartire. I lavori inizieranno con gli interventi dei rappresentanti di: Assoviaggi, Assobalneari Confindustria, Cna Turismo, Faita, Albaa, Fto, Fiavet, Agta, S7 Airlines, Anstra, Aci Turismo, Cna Balneari e Maavi. Per Fratelli d’Italia saranno presenti i capigruppo alla Camera Francesco Lollobrigida, al Senato Luca Ciriani, i componenti delle commissioni Turismo alla Camera Riccardo Zucconi, al Senato Daniela Santanché e il coordinatore del Dipartimento Turismo Gianluca Caramanna. Porteranno la loro testimonianza gli Assessori regionali al Turismo di FdI della Lombardia Lara Magoni, della Sicilia Manlio Messina, della Liguria Luca Berrino e della Calabria Fausto Orsomarso. Concluderà i lavori una tavola rotonda, moderata dal capodelegazione di FdI al Parlamento europeo Carlo Fidanza, dal titolo: “Turismo: dalla gestione dell’emergenza alla programmazione della strategia”, alla quale interverranno il coordinatore nazionale Confesercenti Assoturismo Luca Bianca, il vice presidente Federturismo Stefano Fiori, il vice presidente vicario Federalberghi Giuseppe Roscioli. Così una nota dell’ufficio stampa di Fratelli d’Italia.
Nota per la stampa: i giornalisti, i cineoperatori e i fotografi che intendono seguire l’evento possono inviare una mail per accreditarsi, entro le ore 20 di venerdì 19 giugno al seguente indirizzo email: dipartimentoturismo@fratelli-italia.it





