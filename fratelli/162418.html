Università, Zaffini: bene Bernini su aumento numero laureati in medicina

“Un grande plauso al Ministro Bernini e assoluta condivisione del percorso che sta tracciando il ministero dell’Università e della Ricerca, riguardo la necessità di risolvere rapidamente i gravi danni causati da un’errata programmazione dei precedenti governi nella gestione della c.d. ‘gobba pensionistica’ delle professioni sanitarie. E’ evidente a tutti che si sia compiuta una grave sottovalutazione nei numeri dei laureati in medicina e l’ampliamento previsto, sottoposto peraltro alle valutazioni ed al monitoraggio di una specifica commissione, era necessario e serviva farlo rapidamente. Così come si sta lavorando celermente, con il ministro Schillaci, su molti altri temi urgenti della Sanità, settore disastrato sia dai governi di centro sinistra che hanno sottratto risorse copiosamente e sistematicamente dal FSN, che dal Covid.”

Lo dichiara il presidente della commissione Sanità in Senato Franco Zaffini.
