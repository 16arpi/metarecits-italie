Disoccupazione, Rampelli: Renzi usa armi di distrazione di massa

“L’Istat certifica la fallacia delle dichiarazioni del presidente del Consiglio. Non più di 4 giorni fa il ‘bullo di Firenze’ si autocelebrava dicendo ‘stiamo dando diritti a chi non ne ha mai avuti’. Oggi l’Istat lo smentisce. Renzi continua a usare armi di distrazione di massa. Non possiamo gioire di questo ennesimo fallimento, ma rimaniamo disarmati di fronte al continuo anteporre la propaganda di parte ai bisogni dell’Italia”. È quanto dichiara il capogruppo di Fratelli d’Italia-Alleanza nazionale Fabio Rampelli commentando i dati dell’Istat sull’occupazione in Italia.
