Naspi, Rizzetto: Necessaria modifica

Domani il deputato di Fratelli d’Italia-Alleanza nazionale Walter Rizzetto, vicepresidente della commissione Lavoro, svolgerà il question time al ministro del Lavoro Giuliano Poletti sulla regolamentazione della Naspi, nuova assicurazione sociale per l’impiego. In particolare Rizzetto chiederà quali iniziative intenda adottare il Governo modificare la disciplina vigente della Naspi, in particolare in riferimento al calcolo della durata del sussidio, per garantire ai lavoratori stagionali maggiore tutela e un’adeguata indennità durante il periodo di disoccupazione involontaria.
Il question time sarà trasmesso dalle ore 15  in diretta Rai, canale ancora da stabilire, e sarà comunque visibile sulla web tv della Camera dei deputati all’indirizzo: http://webtv.camera.it/home
