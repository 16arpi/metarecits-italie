Immigrati, Rizzetto: Bene maggiore controlli su rotta balcanica

“Attraverso numerosi atti di sindacato ispettivo ho più volte cercato di sollevare il tema della cosiddetta “rotta balcanica” e assieme a diversi esponenti di Fratelli d’Italia abbiamo svolto più di un sopralluogo nelle zone di passaggio accompagnando anche il presidente Giorgia Meloni su una di queste vie di transito. Dopo molte sollecitazioni il governo ha finalmente preso consapevolezza che il FVG non può diventare la “Lampedusa del nord” e che occorre intensificare i controlli. Fratelli d’Italia collaborerà con il Ministero dell’Interno e con la giunta Fedriga ogni qualvolta sarà necessario ribadire che l’Italia è uno Stato sovrano le cui regole debbono essere rispettate. In questa importante opera di controllo del territorio, ci aspettiamo una fattiva collaborazione da Austria, Slovenia e Croazia”.
Lo dichiara Walter Rizzetto, deputato di Fratelli d’Italia.
