Legittima difesa, Meloni: Per FdI è principio assoluto, per gli altri invece è solo slogan per magliette

“La difesa è sempre legittima: pensavamo di non essere i soli a credere in questo principio assoluto che Fratelli d’Italia ha scritto nero su bianco e presentato in Parlamento. Ci siamo evidentemente sbagliati: nel testo sulla legittima difesa approvato dalla maggioranza in Commissione Giustizia del Senato restano l’ampia discrezionalità del giudice e la proporzionalità tra difesa e offesa. Questo significa che per alcuni ‘la difesa è sempre legittima’ è solo uno slogan buono per le foto sui social e per le magliette, mentre per FdI è un impegno solenne preso con gli italiani. Fratelli d’Italia non indietreggia di un centimetro: ci batteremo per cambiare questa stortura #ladifesaèsemprelegittima”.
Lo scrive su facebook il presidente di Fratelli d’Italia, Giorgia Meloni.

