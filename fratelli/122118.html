Manovra. Lollobrigida: Misure di sostegno al reddito anch3 per autonomi e professionisti

“Grazie a Fratelli d’Italia anche gli autonomi e i professionisti, iscritti alla gestione speciale Ago, avranno misure di sostegno al reddito. Con l’ordine del giorno a mia firma e approvato dalla Camera a larghissima maggioranza, abbiamo impegnato l’esecutivo ad estendere l’indennità straordinaria di continuità reddituale e operativa (ISCRO) a tutte quelle categorie di lavoratori che non sono garantiti. Dopo l’approvazione di un nostro emendamento che stanzia un miliardo per esonerare dal pagamento dei contributi i titolari di partite Iva, che hanno avuto un calo di fatturato causato dall’emergenza sanitaria, e l’istituzione di un fondo per gli iscritti alla gestione separata Inps; con questo odg mettiamo fine a una ingiustificata discriminazione. Continuiamo a lavorare per sanare delle ingiustizie contenute in una pessima legge di Bilancio, voluta da un governo distante anni luce dai bisogni di imprese e lavoratori”. 
Lo dichiara il capogruppo di Fratelli d’Italia alla Camera, Francesco Lollobrigida.
