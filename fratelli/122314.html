Governo. Lollobrigida: Conte in aula solo lunedì per tentare convincere responsabili

“Avevamo chiesto di non lasciare l’Italia nell’indeterminatezza e di sapere se la nostra Nazione ha o meno un governo nelle sue piene funzioni. Il presidente del Consiglio cosa ha di meglio da fare che rendicontare al Parlamento su quello che sta accadendo, forse un weekend? Senza nessuna giustificazione le comunicazioni di Conte arriveranno solo nella giornata di lunedì. Il sospetto che voglia passare il fine settimana a tentare di convincere qualche responsabile è forte e imbarazzante, rispetto alla situazione di emergenza che vivono gli italiani”. Lo dichiara il capogruppo di Fratelli d’Italia alla Camera, Francesco Lollobrigida.  
