Terremoto, Meloni: Il mio pensiero alle famiglie delle 299 vittime, coltiviamo la speranza della rinascita del centro Italia


«Ad un anno dal devastante terremoto che ha colpito il Centro Italia il mio pensiero va alle famiglie delle 299 vittime e a tutti gli italiani che hanno vissuto sulla loro pelle questa terribile tragedia. Ci sarebbe molto da dire su quello che non ha funzionato, sull’enorme lavoro che deve essere ancora fatto e sulle tantissime mancanze nella gestione del post-terremoto, ma non è questo il momento: oggi è il tempo del silenzio e del rispetto per i nostri connazionali che non ci sono più e per i loro cari. Il nostro cuore non smette di coltivare una speranza: il Centro Italia rinascerà».
È quanto scrive su Facebook il presidente di Fratelli d’Italia, Giorgia Meloni.
