Antimafia, Taglialatela: In commissione ho votato Padre Aniello Manganiello

«In Commissione Antimafia ho deciso oggi di destinare simbolicamente il mio voto per l’elezione del Presidente a Padre Aniello Manganiello, parroco anticamorra di Scampia. È stato un modo per esprimere il dissenso rispetto alla candidatura di Rosi Bindi, fatta dal centrosinistra e alla quale il PdL ha risposto abbandonando l’aula come segnale di protesta verso un partito con cui è al governo della Nazione.
  
 Il mio voto è stato ovviamente annullato, ma spero possa servire ad indicare la strada che la Commissione dovrà percorrere: quella di aiutare con nuove norme maggiormente efficaci chi sul campo va in soccorso dei più deboli e chi, su territori a rischio spesso dimenticati dalle Istituzioni, rappresenta una presidio vigile e costante di legalità».
 
È quanto dichiara il deputato di Fratelli d’Italia e membro della Commissione Antimafia, Marcello Taglialatela.
 
Roma, 22 ottobre 2013
