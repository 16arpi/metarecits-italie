Legittima difesa, Zucconi: Da Governo preoccupante frenata, per FdI in casa propria difesa è sempre legittima

“Ci preoccupa la frenata del governo in merito alla legittima difesa. L’iter parlamentare, appena iniziato a Palazzo Madama, sembra già imboccare strade poco chiare a seguito delle dichiarazioni di autorevoli esponenti di governo come Toninelli e Conte che vanno in tutt’altra direzione. Addirittura, il ministro della Giustizia non esclude la presentazione di un’ennesima proposta di legge da parte del M5S. Tutto ciò sarebbe veramente inutile: il governo prenda seriamente in considerazione la proposta che Fratelli d’Italia ha già depositato a riguardo, l’unica che stabilisce come in casa propria la difesa sia sempre legittima. Aspettiamo chiarimenti a riguardo: gli italiani devono avere il diritto di difendersi in casa propria senza rischiare di incorrere in un processo. Non è possibile essere aggrediti due volte: prima in casa e poi dalle leggi”.
Lo dichiara il deputato di Fratelli d’Italia Riccardo Zucconi.
