Tav, Meloni: Referendum è proposta di FdI. Dopo 40 giorni anche Chiamparino ci arriva, meglio tardi che mai

“A metà giugno ho personalmente lanciato un appello a tutte le segreterie regionali dei partiti piemontesi per organizzare insieme il “Tav Day“: un referendum coordinato per far esprimere direttamente i cittadini del Piemonte sulla realizzazione dell’alta velocità Torino-Lione. Dopo 40 giorni di silenzio il Governatore Chiamparino arriva alla stessa conclusione proponendo un referendum. Meglio tardi che mai: facciamo il referendum sulla Tav e mettiamo nelle mani dei cittadini la scelta. Siamo certi che i piemontesi diranno sì e che il governo non potrà fermare quest’opera andando contro la volontà del popolo”.
È quanto dichiara il presidente di Fratelli d’Italia, Giorgia Meloni.
