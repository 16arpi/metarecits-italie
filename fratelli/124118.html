Velletri, Silvestroni: inaccettabile il linguaggio del Sindaco contro il capogruppo di FdI, Chiara Ercoli

“Le difficoltà politiche che ha il sindaco di Velletri non possono essere la giustificazione per usare un lessico volgare nei confronti di un consigliere comunale. Quanto accaduto è inaccettabile anche perché le questioni politiche, il sindaco di Velletri le dovrebbe risolvere dentro la sua variegata maggioranza senza permettersi di scagliare le sue frustrazioni verso un consigliere comunale di Fratelli d’Italia. Chiara Ercoli sta svolgendo il suo ruolo con competenza, responsabilità e sempre nel rispetto delle istituzioni, anche il ruolo del sindaco dovrebbe essere portato avanti con lo stesso approccio” così il deputato e presidente provinciale romano di Fratelli d’Italia, Marco Silvestroni.
