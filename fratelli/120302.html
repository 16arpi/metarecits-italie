Fase3: FdI presenta lunedì proposte su crisi Turismo con associazioni di categoria

“Emergenza Turismo” è questo il titolo del convegno che Fratelli d’Italia organizza lunedì 22 giugno alle ore 15 a Roma, presso l’Hotel Crowne Plaza Rome – St. Peter’s via Aurelia Antica 415, dedicato alla grave emergenza che sta vivendo il Turismo a seguito della diffusione del Covid-19. Il partito guidato da Giorgia Meloni darà ascolto alle tante istanze che provengono da questo importante settore della nostra economia e presenterà, insieme alle tante associazioni di categoria che hanno aderito all’iniziativa, alcune proposte per contrastare la crisi del Turismo. FdI, infatti, ha raccolto per primo l’allarme lanciato da tutti gli operatori del settore chiedendo provvedimenti straordinari come lo stato di emergenza, poiché il Turismo, che in Italia rappresenta il 13% del PIL, è stato il primo comparto a chiudere e sarà probabilmente l’ultimo a ripartire. I lavori inizieranno con gli interventi dei rappresentanti di: Assoviaggi, Assobalneari Confindustria, Cna Turismo, Faita, Albaa, Fto, Fiavet, Agta, S7 Airlines, Anstra, Aci Turismo, Cna Balneari e Maavi. Per Fratelli d’Italia saranno presenti i capigruppo alla Camera Francesco Lollobrigida, al Senato Luca Ciriani, i componenti delle commissioni Turismo alla Camera Riccardo Zucconi, al Senato Daniela Santanché e il coordinatore del Dipartimento Turismo Gianluca Caramanna. Porteranno la loro testimonianza gli Assessori regionali al Turismo di FdI della Lombardia Lara Magoni, della Sicilia Manlio Messina, della Liguria Gianni Berrino e della Calabria Fausto Orsomarso. E’ prevista, inoltre, una tavola rotonda, moderata dal capodelegazione di FdI al Parlamento europeo Carlo Fidanza, dal titolo: “Turismo: dalla gestione dell’emergenza alla programmazione della strategia”, alla quale interverranno il coordinatore nazionale Confesercenti Assoturismo Luca Bianca, il vice presidente Federturismo Stefano Fiori, il vice presidente vicario Federalberghi Giuseppe Roscioli.Nota per la stampa: i giornalisti, i cineoperatori e i fotografi che intendono seguire l’evento possono inviare una mail per accreditarsi, entro le ore 20.00 di sabato 20 giugno al seguente indirizzo email:dipartimentoturismo@fratelli-italia.it

