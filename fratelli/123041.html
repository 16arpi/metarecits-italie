Covid, Rotelli: Governo Draghi dia segnale di discontinuità a palestre e scuole danza

“Il governo Draghi dia un segnale di discontinuità e consenta a palestre e scuole di danza che hanno già sottoscritto e seguono i protocolli sanitari, di poter riaprire. Più di un milione di persone sono allo stremo perché da mesi pagano a caro prezzo le scelte del governo Conte che ha previsto chiusure e non ristori. Obbligate a proprie spese ad adeguarsi alle prescrizioni anti Covid, sono state poi obbligate a chiudere, una decisione folle che ha aggravato la situazione economica. E’ ora di dare loro una speranza per il futuro e la manifestazione organizzata da Giorgia Meloni e Fratelli d’Italia davanti alla Camera dei deputati vuole tenere alta l’attenzione su questo mondo al quale il governo Draghi deve dare al più presto risposte concrete”.
Lo dichiara Mauro Rotelli, deputato di Fratelli d’Italia.
