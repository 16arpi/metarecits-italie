Fdi: Da delegazione europarlamentari solidarietà a Giorgia Meloni per articolo La Repubblica

“La delegazione di Fratelli d’Italia al Parlamento europeo esprime la propria solidarietà a Giorgia Meloni e alla sua famiglia per l’infamante articolo pubblicato oggi sul quotidiano La Repubblica. Le parole e i toni carichi di odio rivolti all’unico presidente donna di un partito italiano e soprattutto il disprezzo dedicato a chi abita nelle periferie della Capitale e agli elettori di Fdi è veramente una delle più brutte pagine del giornalismo italiano”.
Così in una nota gli europarlamentari di Fdi Raffaele Fitto (co- Presidente Ecr), Carlo Fidanza (capo delegazione Fdi), Nicola Procaccini, Raffaele Stancanelli e Pietro Fiocchi.
