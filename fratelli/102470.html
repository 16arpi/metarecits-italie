Comune, Ghera: 5 stelle dicevano &#8220;cambieremo tutto&#8221; ma ad oggi solo &#8216;giunta riciclo&#8217;

Mentre la città affoga nelle emergenze ereditate dalla sciagurata gestione Marino, l’ultima l’Auditorium lasciato a secco con un una perdita di oltre 2 milioni di euro, il M5S anziché cominciare a governare la Capitale sembra un far west. È in corso una vera e propria guerra tra bande con dossieraggi e retroscena raccapriccianti, stando almeno a quanto riportato dalla stampa. Sulla ‘giuntariciclo’ sappiamo tutto ma su cosa i 5 stelle intendono fare per rimettere in sesto la città nessuno sa niente. Vantarsi di cambiare tutto quando ancora non è stato mosso un dito non depone a favore di chi pensa di essere il vento del cambiamento. Il sindaco mette una pezza su presunti dossieraggi nei confronti di colleghi di partito, ma il caos monta e della giunta nemmeno l’ombra, riciclati doc a parte.
