Sindaci a Montecitorio, FdI-An: Basta sindaci esattori, allentare&#8230;

…PATTO STABILITÀ E DARE AUTONOMIA FISCALE AI COMUNI. «Basta con i sindaci esattori. I comuni sono stati ridotti al ruolo di riscossori da uno Stato centrale esoso e inefficiente.

È tempo di intervenire finalmente allentando il Patto di stabilità interno e dando ai sindaci autonomia fiscale reale e non fittizia. I Comuni possono tornare ad essere il motore dello sviluppo dei territori purché lo Stato investa realmente su di loro. Ci auguriamo che le aperture dimostrate oggi dal sottosegretario Delrio non siano frutto della solita “annuncite” renziana ma si trasformino presto in fatti concreti».
È quanto dichiarano a margine dell’incontro dei sindaci a Montecitorio Carlo Fidanza, responsabile Enti locali di FdI-An, Gianni Alemanno, membro dell’Ufficio di Presidenza di FdI-An e presidente del Consiglio nazionale dell’ANCI, e Giovanni Di Giorgi, sindaco di Latina e responsabile ANCI per FdI-An.
