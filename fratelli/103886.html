Giornata del ricordo, La Russa: Vergognoso divieto di celebrazione a Milano alla palazzina Liberty

“E’ vergognoso il divieto a Milano della celebrazione della Giornata del Ricordo alla palazzina Liberty, considerata ‘Santuario della sinistra’.
Lo dichiara Ignazio La Russa, deputato di Fratelli d’Italia.
“Qualcuno – aggiunge La Russa – ricordi al Sindaco Sala che alla palazzina Liberty di Milano, già anni fa si sono tenute molte feste Tricolori del Secolo d’Italia e di Alleanza Nazionale, con invitati esponenti di tutti i partiti e gruppi musicali di ogni genere compresi, alcuni di musica alternativa di destra”.
“La verità – conclude il deputato di Fratelli d’Italia – è che la sinistra vorrebbe ancora che nessuno ricordasse le vittime delle foibe nelle quali migliaia di italiani innocenti furono barbaramente assassinati dai comunisti titini: con la connivenza della sinistra italiana che per decenni ha impedito il loro ricordo fino alla legge che da capogruppo di Alleanza Nazionale ho avuto l’onore di sottoscrivere”.
