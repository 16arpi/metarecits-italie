Sicurezza, La Russa: Irresponsabile cancellare &#8216;strade sicure&#8217; a Genova&#8230;

…FDI PRESENTA INTERROGAZIONE PARLAMENTARE. “La città di Genova e’ l’ultima vittima dei tagli al comparto Difesa e Sicurezza voluti dal governo Renzi.

Con una decisione che definisco irresponsabile e incomprensibile cancella dopo quasi 6 anni di riconosciuti successi, l’operazione ‘Strade sicure’ dalla città ligure. Gli Alpini in questi anni hanno affiancato polizia e carabinieri in numerosi interventi di controllo del territorio, in pattugliamenti e stabilendo contatti diretti con la cittadinanza e i commercianti, hanno aumentato il livello di sicurezza percepita dai genovesi. Una presenza, la loro, sempre discreta ma efficace e che ha portato ottimi risultati. Nonostante la contrarietà dell’allora sindaco Pd Vincenzi e di una buona parte della sinistra, la bontà dell’operazione ‘Strade sicure’ da me fortemente voluta quando ero ministro della Difesa, è stata negli anni riconosciuta e apprezzata non solo dai cittadini stessi ma anche da molti di coloro che politicamente la osteggiavano per una visione antimilitaristica. Cancellare questa operazione, da una città ‘difficile’ come quella di Genova, e’ senza senso. E per queste ragioni Fratelli d’Italia-Alleanza Nazionale presenterà urgentemente in queste ore una interrogazione parlamentare”. Lo dichiara Ignazio La Russa, deputato di Fratelli d’Italia-Alleanza Nazionale.
