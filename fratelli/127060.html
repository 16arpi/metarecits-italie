Rdc, Osnato: altri 200mila Euro svaniti. Governo Draghi in continuità con quelli Conte

“L’ultima puntata della catastrofe quotidiana del reddito di cittadinanza racconta di oltre 200mila euro svaniti tra chi dichiara figli inesistenti nella realtà e immigrati o stranieri che non hanno residenza in Italia. Nella piena continuità coi governi Conte, l’esecutivo guidato da Draghi ha deciso di stanziare altri 9 miliardi per questa misura assistenzialista che finisce nelle tasche sbagliate. Fratelli d’Italia da sempre denuncia come il reddito di cittadinanza sia una mancetta inutile che finanzia chi non ne ha diritto con fondi che invece avrebbero potuto abbassare le tasse, risollevare i Comuni terremotati o aiutare gli italiani ad andare prima in pensione”.

Lo dichiara Marco Osnato, deputato di Fratelli d’Italia e capogruppo FDI in commissione Finanze.
