Fisco, Meloni: Proposta su tetto tasse 40% in Costituzione&#8230;

…GIÀ DEPOSITATA DA FDI-AN, FORZA ITALIA LA SOTTOSCRIVA «Consideriamo geniale la proposta di introdurre in Costituzione un tetto alla pressione fiscale pari al 40% del Pil. È una proposta talmente geniale che Fratelli d’Italia-Alleanza Nazionale l’ha depositata alla Camera il 17 giugno 2013, coerentemente con il programma politico con il quale ci siamo presentati agli italiani alle elezioni politiche del febbraio 2013.
  
Invitiamo pertanto Silvio Berlusconi a chiedere al capogruppo di Forza Italia alla Camera, Renato Brunetta, di sottoscrivere la nostra proposta di legge e di aiutarci a calendarizzarla ai fini della sua approvazione».
È quanto dichiara il presidente di Fratelli d’Italia-Alleanza Nazionale, Giorgia Meloni. 
Roma, 16 maggio 2014
