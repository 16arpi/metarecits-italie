Giustizia, Cirielli: Su magistratura onoraria maggioranza Pd va avanti con protervia

“In Commissione Giustizia la maggioranza Pd va avanti con protervia sul decreto legislativo relativo alla riforma organica della magistratura onoraria e dei giudici di pace. Con cifre irrisorie si immagina di poter pagare professionisti che svolgono un ruolo analogo ai magistrati, negando quasi tutti i diritti dei lavoratori e in spregio alle direttive della Commissione europea”. È quanto dichiara Edmondo Cirielli, deputato di Fratelli d’Italia-Alleanza Nazionale, responsabile del Dipartimento Giustizia del partito.
“Fratelli d’Italia esprime la sua netta contrarietà – aggiunge –  chiede al Parlamento di respingere questo provvedimento e al governo di fare un passo indietro, perché si creerà una nuova categoria precarizzata e sfruttata, in un contesto di funzioni molto delicate”.
