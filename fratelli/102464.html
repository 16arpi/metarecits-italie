Legge Ue, Meloni: Ennesimo schiaffo governo Renzi a vittime reati

«Ecco come il Governo Renzi difende i diritti delle vittime dei reati violenti: con l’ok alla legge europea 2016 ha istituito un fondo con condizioni così stringenti da impedire a centinaia di persone di poter chiedere allo Stato l’indennizzo che spetterebbero loro di diritto. Il fondo fissa, infatti, tempi ridotti per presentare la domanda, copre soltanto le spese mediche ed esclude quelle giudiziarie, e prevede un limite di reddito talmente basso da escludere tantissimi italiani dalla possibilità di fare domanda. Un provvedimento indecente che Fratelli d’Italia non ha votato e che rappresenta l’ennesimo schiaffo di questo Esecutivo e della sua maggioranza alle vittime dei reati. Vergogna».
È quanto dichiara il presidente di Fratelli d’Italia, Giorgia Meloni.
