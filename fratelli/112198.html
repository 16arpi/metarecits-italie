Regionali: Fratelli d&#8217;Italia si rafforza in Sardegna

Continua il lavoro del laboratorio tematico “Rapporti con l’Associazionismo politico” sui territori, Sabato 12 gennaio a Cagliari sara’ siglato l’impegno che vedra’ il Movimento Sociale Sardo sostenere la lista di Fratelli d’Italia alle prossime elezioni regionali. “Anche in Sardegna -ha dichiarato Fabio Sabbatani Schiuma, neoresponsabile nazionale di FdI per i rapporti con l’Associazionismo Politico – viene cosi’ recepito positivamente e concretamente il messaggio di apertura ai movimenti lanciato da Giorgia Meloni: si uniscono le forze con chi ha lo stesso dna e pur mantenendo la propria autonomia, capisce che ci sono momenti in cui compattarsi, perche’ sono piu’ le cose che uniscono di quelle che dividono. Il contributo del Laboratorio puo’ pero’ concretizzarsi solo se anche chi rappresenta il partito sui territori mette perfettamente in pratica le indicazioni della nostra leader Giorgia Meloni, con coraggio e umilta’”.


