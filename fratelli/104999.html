Torino, Meloni: Priorità M5s è inventarsi complotti, Grillo lancerà sondaggio su blog per decidere numero feriti?


«Delirio M5S: per il senatore piemontese Airola ci sarebbe un “complotto” per danneggiare il sindaco di Torino Appendino dietro ai numeri diffusi dai media sull’incubo vissuto ieri sera in Piazza San Carlo da migliaia di persone. Sono senza parole: invece di occuparsi dei feriti che sono in ospedale, capire cosa sia successo e interrogarsi su cosa non abbia funzionato per garantire la sicurezza, la priorità del M5S è inventarsi complotti e sostenere di essere perseguitati. Ora Grillo lancerà un sondaggio sul blog per decidere quanti feriti sono veri e quanti sono “farlocchi”?».
Lo scrive su Facebook il presidente di Fratelli d’Italia, Giorgia Meloni.
