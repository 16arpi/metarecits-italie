Centrodestra, Donzelli: Sorpresi da parole Sallusti su Cavedagna

“Siamo rimasti spiacevolmente sorpresi dalle parole del direttore Sallusti che ieri sera durante la trasmissione “In Onda d’estate” ha detto che l’ex presidente dei giovani di Forza Italia Stefano Cavedagna, appena passato con Fratelli d’Italia, è un “bambino imbecille”.  Stefano è un ragazzo laureato con 110 in Relazioni Internazionali, ha un Master in Diplomacy dell’ISPI di Milano e dal 2018 e’ ricercatore all’Università di Bologna per il corso di Diritto Europeo. Stefano inoltre, non ha mai nascosto le sue idee neppure in un ambiente rosso come quello dell’Università di Bologna. Fa politica fin da giovanissimo senza avere una poltrona ed era ai vertici dei giovani forzisti dopo aver vinto un congresso interno, prassi non so quanto diffusa in Forza Italia. Confidiamo che quella del direttore sia stata solo una uscita sbagliata, che può capitare a tutti, anche ai migliori ma se cosi non dovesse essere e se nella cerchia berlusconiana continueranno a considerare “bambini imbecilli” tutti i giovani come Cavedagna, noi saremo pronti ad accoglierli tutti. A Stefano giunga la solidarietà mia personale e di Fratelli d’Italia”.Lo dichiara Giovanni Donzelli, deputato di Fratelli d’Italia e responsabile organizzazione di FDI.
