Fitto: Africa ed Europa insieme per affrontare sfide comuni

 “L’Africa è un continente ricco di potenzialità, con economie in rapida crescita e dove nel 2050  vivranno più di due miliardi di persone. Per questo occorre che l’Europa sappia cogliere le reali opportunità del continente africano, evitando di lasciare il campo esclusivo a potenze come la Cina,  costruendo un partenariato forte e paritario per affrontare le sfide comuni presenti e future”. Così il Presidente del gruppo ECR Raffaele Fitto, al termine dell’incontro bilaterale che ha tenuto, insieme al collega Ryszard Legutko, con il Presidente del Ghana Nana Addo Dankwa Akufo-Addo,  dopo la sua audizione in plenaria a Strasburgo. “Il continente africano ha sempre rappresentato per il gruppo ECR una priorità, per questo auspichiamo che nei prossimi mesi, potremmo tornare ad organizzare l’ECR Africa summit per un confronto e uno scambio di idee sul come rafforzare le relazioni tra i nostri due continenti”.
