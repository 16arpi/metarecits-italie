Molise, Rampelli: I molisani hanno stroncato velleità del M5s

“Molise, botte piccola vino buono… i molisani hanno stroncato la velleità del M5S di conquistare la prima regione italiana, straperdendo la sfida con il centrodestra e inviando al Quirinale un chiaro segnale di chi debba avere l’incarico a firmare il nuovo governo. Ora aspettiamo il Friuli, per fare cappotto e non lasciare margini d’interpretazione rispetto alla volontà degli italiani di vedere attuati gli impegni presi dal centrodestra in campagna elettorale … Occorre poi evidenziare che l’unico partito della coalizione che aumenta rispetto alle politiche è FDI, determinante per la vittoria di Donato Toma, cui auguriamo buon lavoro. I grillini approfittino di questo segnale per rinsavire e aprire un dialogo con chi ha vinto le elezioni politiche”.
E’ quanto scrive su Facebook il capogruppo di Fratelli d’Italia alla Camera Fabio Rampelli.
