Sanità, Cirielli e Rescigno: Grave chiusura Psaut di Pollena Trocchia. Ministro Grillo garantisca diritto alla salute dei campani

“Grave la chiusura del Psaut dell’ospedale di Pollena Trocchia. Intervenga il ministro della Salute Giulia Grillo per garantire il diritto alla salute dei campani sperando che anche gli alleati Leghisti facciamo sentire la loro voce nei confronti del Ministro”. È quanto denuncia Edmondo Cirielli, Questore della Camera dei deputati, annunciando un’interrogazione parlamentare.
“Pensare di chiudere Il PSAUT, che è una struttura di primo intervento, attiva h24, in cui è prevista l’assistenza medica per casi di minore complessità, e in grado di fornire una prima risposta a problemi di urgenza o emergenza per i cittadini che si presentano spontaneamente, prestando il trattamento definitivo per problemi minori, come ad esempio la traumatologia minore o le ferite, e’ follia pura ed è contro ogni tendenza attuale di adottare strategie atte a decongestionare i pronto soccorso degli ospedali che servono territori estesi come quello dell Asl napoli 3. Non sono certamente questi i segnali di una buona politica sanitaria regionale atta a razionalizzare ed aumentare i livelli qualitativi di assistenza in emergenza urgenza“ – conclude Carmela Rescigno, responsabile nazionale Dipartimento Salute di Fratelli di Italia.
