Ciatti, Totaro: No all&#8217;asilo politico per gli assassini vigliacchi che lo hanno ucciso, appello al Governo italiano




“Faccio un appello al Presidente Gentiloni e al Ministro Alfano affinché il governo italiano intervenga presso le autorità e i governi di Spagna e Francia in ordine alla vicenda di Niccolò Ciatti il giovane fiorentino di 22 anni ucciso in una discoteca vicino Barcellona a Lloret de Mar da tre individui di nazionalità cecena. In un primo tempo i tre sono stati arrestati dalle autorità spagnole,poi il giorno dopo uno è rimasto agli arresti (colui che ha tirato il colpo finale a Niccolò) e gli altri 2 che come dimostrano le immagini dei filmati hanno partecipato attivamente al pestaggio del ragazzo italiano, sono stati rilasciati e pare si siano diretti in Francia dove hanno una richiesta in corso di asilo politico.
La storia recente purtroppo ci ha insegnato che molti criminali con questa scusa poi alla fine sono rimasti impuniti.
Faccio un appello a voi esponenti del nostro governo affinché possiate fare le dovute pressioni e rimostranze nei confronti dei governi e delle autorità di Spagna e Francia per far sì che i suddetti criminali vengano giudicati e condannati e non venga concesso nessun asilo politico a degli assassini vigliacchi. Niccolò non ce lo potrà purtroppo restituire in vita nessuno, ma lui, i suoi cari, chi gli vuole bene e tutta la comunità dei nostri concittadini e connazionali,senza distinzioni di alcun tipo, di Scandicci,Firenze e dell”Italia hanno  diritto di avere giustizia”. E’ quanto dichiara il deputato di Fratelli d’Italia-Alleanza nazionale Achille Totaro, concittadino della giovane vittima.



