Giorno Unità: oggi ricordiamo connubio inscindibile tra Italia e democrazia

“Nel 17 marzo celebriamo un momento di grande significato per l’Italia che onora il Giorno dell’Unità Nazionale, della Costituzione, dell’Inno e della Bandiera. Questi pilastri rappresentano le fondamenta della nostra identità nazionale e ci ricordano di impegnarci per rafforzare l’importanza di valori quali unità, democrazia e patriottismo. Ogni giorno rinnoviamo il nostro impegno verso un’Italia sempre più unita e solidale. Solo l’unità e la coesione ci permetteranno di liberare le migliori energie della nostra Nazione e di costruire un futuro migliore per tutti i cittadini italiani”. Lo dichiara il capogruppo di Fratelli d’Italia alla Camera dei deputati, Tommaso Foti.
“Il 17 marzo del 1861, 163 anni fa, ci fu la proclamazione, a Torino, del Regno d’Italia che sancì la nascita dello Stato unitario e diede forma giuridica solenne all’Unità d’Italia.
Oggi si celebra la “Giornata dell’Unità nazionale, della Costituzione, dell’Inno e della Bandiera”, istituita il 23 novembre del 2012 con la legge n. 222. Un saluto a tutti gli italiani nell’auspicio che sappiano onorare ogni giorno il valore non negoziabile dell’Unità d’Italia, ricordando i tanti eroi che hanno contribuito con le loro battaglie ideali a costruire e difendere nel tempo la comunità nazionale. Al principio contro gli invasori stranieri, ma poi contro tutti quei movimenti e poteri che hanno cercato di cancellarla, indebolirla o sottometterla: mafia, terrorismo, eversione, grande finanza, globalizzazione, dirigismo sovranazionale”, afferma il vicepresidente della Camera dei deputati Fabio Rampelli di Fratelli d’Italia.
