Giustizia, Cirielli: Interrogazione su aggressione nel carcere di Fuorni. Situazione esplosiva

“L’aggressione all’agente di polizia penitenziaria nel carcere di Fuorni, in provincia di Salerno, denunciato ieri dal sindacato Sappe, evidenzia ancora una volta la situazione esplosiva che vivono gli istituti penitenziari italiani, tra sovraffollamento e mancanza di strumenti per tutelare l’incolumità della polizia penitenziaria”: è quanto dichiara in una nota, Edmondo Cirielli, deputato di Fratelli di Italia e responsabile nazionale del dipartimento giustizia, annunciando “un’interrogazione al ministro della Giustizia Andrea Orlando”.
“Il ministro della Giustizia disponga immediatamente un’ispezione nella casa circondariale di Fuorni” spiega Cirielli per “accertare le condizioni di sicurezza degli agenti di polizia sempre più vittime di aggressioni e maltrattamenti”.
“La questione sicurezza delle carceri italiane è stata completamente derubricata dall’agenda del governo Pd. Ancora pochi mesi e gli italiani spediranno a casa Gentiloni. Con il centrodestra al governo, il miglioramento delle condizioni di lavoro di chi ogni giorno combatte le illegalità ritornerà ad essere una priorità per l’azione dell’esecutivo” -conclude il deputato di Fdi.
