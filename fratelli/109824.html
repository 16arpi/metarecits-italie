Sicurezza, Cirielli: Bomba fuori ospedale a Salerno è un segnale inquietante. Salvini attivi task force

“L’ordigno piazzato all’esterno della camera mortuaria dell’ospedale “Ruggi” di Salerno è un episodio gravissimo che deve far alzare il livello di allerta a Salerno”: lo afferma in una nota il parlamentare salernitano di Fratelli di Italia Edmondo Cirielli, Questore della Camera dei Deputati.
“Piazzare una bomba all’esterno di un presidio sanitario è un segnale inquietante, che indica come alcune organizzazioni criminali si sentano legittimate a spadroneggiare nella città di Salerno e della provincia” spiega Cirielli
“Mi auguro che le forze dell’ordine, a cui va il mio sostegno, individuino i responsabili, chiarendo la matrice del gesto. In ogni caso chiederò al Ministro dell’Interno Matteo Salvini di predisporre una task force per la provincia salernitana vista la conclamata emergenza sicurezza” – conclude Cirielli
