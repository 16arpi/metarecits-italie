Cannabis: Oggi flash mob FdI davanti alla Feltrinelli per dire no a &#8216;droga spacciata per cultura&#8217;

“Droga spacciata per cultura” è il titolo del flash mob organizzato da Fratelli d’Italia che si terrà oggi, giovedì 23 maggio alle ore 15.30, davanti alla libreria Feltrinelli-Galleria Alberto Sordi in piazza Colonna. La manifestazione è organizzata per protestare contro l’iniziativa di Feltrinelli, Mondadori e IBS che vuole omaggiare con un grammo di cannabis light coloro che acquisteranno dei libri della collana ‘Read&Weed – Grandi Autori in erba’ pubblicati dalla casa editrice Plantasia. Al flash mob parteciperanno i parlamentari di Fratelli d’Italia tra i quali il capogruppo alla Camera Francesco Lollobrigida e i deputati Maria Teresa Bellucci, capogruppo in commissione Affari sociali e responsabile del dipartimento dipendenze di FDI e Federico Mollicone, capogruppo in commissione Cultura.Lo comunica una nota di Fratelli d’Italia.  
