Immigrazione, Meloni: Italiani veri discriminati da politiche contro disabili, disoccupati, anziani e pensionati

“Alcuni Sindaci hanno simulato uno sbarco di profughi sulle coste sarde per sensibilizzare la gente sul tema dell’accoglienza e del razzismo. Noi di Fratelli d’Italia invece organizzammo uno sbarco simbolico per un’altra forma di razzismo: quello delle politiche contro i disoccupati, anziani, disabili e pensionati italiani. E mentre c’è chi ancora lotta per promuovere l’accoglienza a tutti i costi, noi preferiamo stare dalla parte degli italiani, i veri discriminati”.
E’ quanto scrive su Facebook il presidente di Fratelli d’Italia, Giorgia Meloni, postando l’immagine di uno sbarco simbolico organizzato da Fratelli d’Italia a bordo di una barca con cartelli che richiamano alla discriminazione di cui sono vittime gli italiani.
