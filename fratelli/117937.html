Coronavirus, Silvestroni: Invece della propaganda e delle difese d&#8217;ufficio il PD risponda nel merito alla mia richiesta di garantire posti letto ai castelli romani

“Ho letto il comunicato del capogruppo del PD, in consiglio comunale ad Albano, Gabriele Sepio. Mi è sembrato di leggere una di quelle agenzie cinesi che esaltano la dirigenza del partito comunista che ha dato grande prova di efficienza e di lungimiranza nella battaglia contro il coronavirus; battaglia già data per vinta, dimenticando le responsabilità nell’esplosione della pandemia. Io non sono affatto convinto che l’illiberalità del sistema cinese rappresenti un vantaggio e ritengo anche che la verità non vada confusa con la propaganda. Ritengo invece che sia necessario discutere opzioni diverse per trovare la soluzione migliore. E non sono d’accordo che il manovratore non vada disturbato; specialmente quando, che che ne dica la propaganda e la retorica  di corte, il manovratore non sta operando bene e mi riferisco al Presidente della Regione Lazio Zingaretti. Sono anche convinto che esprimere opinioni e proposte alternative non e’ rottura della solidarietà nazionale ma è l’esatto contrario: e ‘ la responsabilità di ciascuno e del ruolo che occupa; e l’Italia, più che mai in questo memento, richiede impegno di tutti.
Gli argomenti da sofista per cui mi si attribuisce un attacco specifico all’ospedale Regina Apostolorum o al Nuovo Ospedale dei Castelli Romani e quindi un attacco generale a tutti gli  operatori sanitari, è un errore. Anzi siccome ritengo sia stato un equivoco voluto, la considero una menzogna.
Ho posto la necessità di lavorare per garantire i posti letto nel dannato caso di esplosione di focolai infettivi nei Castelli Romani, anche alla luce di quanto sta accadendo in altre regioni d’Italia. 
Sul punto mi attendo risposte con i fatti e non fumose retoriche e polemiche” lo dichiara in una nota il deputato di Fratelli d’Italia Marco Silvestroni.
