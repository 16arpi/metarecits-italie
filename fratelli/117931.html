Coronavirus, Meloni: Attivazione in tempi record Covid 2 hospital. Columbus-Gemelli è modello virtuoso da replicare

«Grazie alla collaborazione tra pubblico e privato e alle straordinarie competenze dei tecnici e del personale sanitario oggi a Roma è stato attivato in tempi record il Covid 2 Hospital Columbus-Gemelli. Un modello virtuoso da replicare nel resto del territorio nazionale. Fratelli d’Italia ha detto fin dall’inizio che la priorità era predisporre nuove strutture sanitarie dedicate esclusivamente ai pazienti positivi al coronavirus attraverso la riqualificazione dei tanti ospedali da poco dismessi o la trasformazione di alcuni già attivi, anche coinvolgendo le strutture private.  
L’Italia migliore passa dalle mani e dalle opere di questi uomini e queste donne». 
Lo dichiara il presidente di Fratelli d’Italia, Giorgia Meloni.
