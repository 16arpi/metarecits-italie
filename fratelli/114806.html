Sicilia, Meloni: Congratulazioni a Manlio Messina, nuovo assessore regionale al turismo

“Da Fratelli d’Italia congratulazioni e auguri di buon lavoro a Manlio Messina, nuovo assessore al Turismo della Regione Siciliana. Manlio è uno dei nostri dirigenti più validi ed è da sempre un importante punto di riferimento per per la Sicilia e i siciliani. È una persona che conosce profondamente il suo territorio, unendo la passione alla competenza, in quello che per lui come per ciascuno di noi, non è soltanto un impegno ma una missione di vita. Siamo certi che saprà ricoprire questo prestigioso incarico con la preparazione e la determinazione che lo hanno sempre contraddistinto. Proseguirà l’ottimo lavoro di Sandro Pappalardo che ha lasciato l’incarico regionale dopo la nomina in Enit alla quale voleva pienamente dedicarsi. Lo abbracceremo simbolicamente giovedì 11 luglio a Catania in occasione della manifestazione organizzata da FdI dal titolo ‘E’ sempre più blu’, in programma alle ore 18 allo Sheraton Hotel Acicastello”.Lo dichiara il presidente di Fratelli d’Italia, Giorgia Meloni.
