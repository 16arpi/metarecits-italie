Incontro bilaterale del Presidente Meloni con il Primo Ministro dell’India Modi

Il Presidente del Consiglio, Giorgia Meloni, ha avuto a margine del Vertice G20 di Bali un incontro bilaterale con il Primo Ministro indiano Narendra Modi. Al centro dei colloqui il rafforzamento dei rapporti tra le due nazioni affinché si possa sfruttare al meglio il potenziale di entrambi.
I due Capi di Governo hanno inoltre avuto uno scambio di vedute sulla stabilità dell’Indo-Pacifico e sulla guerra di aggressione russa all’Ucraina e le sue ripercussioni, in particolare sul fronte della sicurezza alimentare ed energetica. 
Il Presidente Meloni ha assicurato al Primo Ministro Modi la piena collaborazione dell’Italia nel contesto dell’imminente Presidenza di turno indiana del G20, anche alla luce dell’entità delle sfide comuni.
