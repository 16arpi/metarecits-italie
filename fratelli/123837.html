Lazio, Trancassini: da mascherine ad assunzioni è focolaio di scandali PD


“La politica è una cosa seria e deve essere supportata da esponenti credibili ed integerrimi che, nello svolgimento delle proprie funzioni, rispettino il mandato voluto dagli elettori. L’integrità, la trasparenza e la rettitudine sono valori fondamentali per poter riavvicinare i giovani alla politica. Dai milioni buttati per mascherine mai arrivate, all’inchiesta sulle assunzioni di dirigenti e militanti, l’amministrazione della regione Lazio continua ad essere un focolaio di scandali a marchio Pd. Di fronte a questa ennesima torbida vicenda, emersa anche grazie al puntuale lavoro di opposizione portato avanti dai consiglieri di Fratelli d’Italia, sarebbe opportuno che l’Ufficio di Presidenza della regione Lazio presentasse le proprie dimissioni e si proceda all’annullamento del concorso e delle conseguenti assunzioni”. 

Lo dichiara, in una nota, il deputato di Fratelli d’Italia Paolo Trancassini, coordinatore regionale di FdI.
