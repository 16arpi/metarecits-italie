Piemonte, La Russa a Toti: Matrimonio d&#8217;amore tra Renzi e Fi per far vincere sinistra

“A noi piacciono i matrimoni d’amore. Quello che ci proponeva Toti era invece un matrimonio di interesse con una sposa obbligata da scegliere solo perché così voleva papà Toti. Fuori da metafora: in Piemonte è stata Forza Italia a rompere il patto che da sempre nel centrodestra prevede che il candidato di coalizione sia chi ha più possibilità di vittoria.
  
Chiunque sa e i sondaggi lo confermano, che Guido Crosetto distanzia di diversi punti il candidato di Fi Pichetto e che quest’ultimo corre senza alcuna possibilità di vittoria. Il vero matrimonio d’amore  Forza Italia lo ha forse fatto con Renzi promettendogli di far vincere facile la sinistra in Piemonte. Saranno gli elettori a premiare Fratelli d’Italia –Alleanza Nazionale e a punire Forza Italia”.
Così Ignazio La Russa, deputato di Fratelli d’Italia – Alleanza Nazionale replica alle parole del consigliere  politico di Forza Italia Giovanni Toti che a Torino ha dichiarato di essere dispiaciuto nel vedere un centrodestra diviso e che “i matrimoni si fanno in due”.   
Roma, 23 aprile 2014
