Rifiuti, Cirielli: Disagi a Battipaglia. Interrogazione al ministro dell&#8217;Ambiente per accertare responsabilità Provincia di Salerno

“E’ inaccettabile che siano i cittadini di Battipaglia a pagare le conseguenze dell’incapacità dell’amministrazione provinciale di Salerno nella gestione dei rifiuti”: è quanto afferma in una nota, Edmondo Cirielli, deputato di Fratelli di Italia e Questore della Camera dei deputati, commentando i disagi che da alcuni giorni vive la popolazione battipagliese  a causa del funzionamento ridotto dell’ex impianto Stir.

“Nelle prossime ore –  annuncia Cirielli – depositerò un’ interrogazione parlamentare al ministro dell’Ambiente per accertare i motivi che hanno spinto la società provinciale, EcoAmbiente, cui è affidata la gestione dell’ex impianto Stir, a bloccare il conferimento dei rifiuti indifferenziati del Comune di Battipaglia”
