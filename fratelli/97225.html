Riforme, Crosetto: Archiviare asse Renzi-Verdini, presentare&#8230;

…PROPOSTA UNICA DEL CENTRODESTRA. «Se si pensa di poter ricostruire il centrodestra, deve esserci un minimo comune denominatore. Penso che in questa fase debba essere quello di chiedere a chiunque voglia rappresentare in futuro l’alternativa a Renzi di non trattare sottobanco con l’avversario.
  
Forza Italia deve decidere se vuole continuare a fare da stampella a Renzi su riforme istituzionali ridicole e superficiali o trovare una linea comune con noi di FdI-An, la Lega Nord e se vorrà starci Ncd. Il presupposto minimo per essere credibili è chiudere definitivamente l’accordo del Nazareno, archiviare l’asse Renzi-Verdini e presentare una proposta unica di tutto il centrodestra sulle riforme. Su questa proposta, poi, nulla vieta di avviare una trattativa seria e veloce con l’Esecutivo».
È quanto dichiara il coordinatore nazionale di Fratelli d’Italia-Alleanza Nazionale, Guido Crosetto.
Roma, 12 giugno 2014
