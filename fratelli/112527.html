Immigrazione, Meloni: Sfida non è dove attraccano barconi ma fermare le partenze col blocco navale

“Su Sea Watch la posizione di Fratelli d’Italia è sempre la stessa: se continuiamo a parlare di ogni singola nave che sbarca non ne usciamo mai. Continuiamo a chiedere al Governo di prodigarsi per l’unica soluzione definitiva e duratura sul tema dell’immigrazione che è un blocco navale al largo delle coste della Libia. Perché la sfida non è dove attraccano le barche che partono o le navi che raccolgono gli immigrati portati in giro dagli scafisti, ma impedire a quei barconi di partire e fermare lo schiavismo del terzo millennio”.
Lo ha detto, a margine di un evento all’Aquila a sostegno della candidatura di Marco Marsilio alla presidenza della regione Abruzzo, il presidente di Fratelli d’Italia, Giorgia Meloni.
