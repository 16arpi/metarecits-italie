Morte Rossi, Lollobrigida: commissione inchiesta per fare luce su vicenda oscura


“Alla luce dei nuovi e inquietanti fatti che emergono in queste ore sulla morte di David Rossi, si conferma l’importanza di una commissione di inchiesta promossa e richiesta con forza da Fratelli d’Italia. È doveroso fare luce su una vicenda che ha ancora troppi lati oscuri e per assicurare che sia fatta giustizia, come legittimamente richiesto dalla famiglia di Rossi. Ringrazio il collega Walter Rizzetto per l’impegno particolare e con lui tutti quelli che lavoreranno nel nome della verità e della giustizia”.

Lo ha detto il capogruppo di Fratelli d’Italia alla Camera, Francesco Lollobrigida, partecipando alla conferenza stampa promossa dal deputato FDI Walter Rizzetto sul caso dell’ex capo della Comunicazione di Mps.
