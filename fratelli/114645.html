Ddl sport, Butti: Bene introduzione codice sport e affidamento esclusivo a ex Isef dei centri sportivi scolastici

Soddisfazione per approvazione emendamenti FDI
“Fratelli d’Italia esprime soddisfazione per l’accoglimento di due emendamenti al ddl Sport in tema di deleghe al Governo. Il primo riguarda l’introduzione del Codice dello Sport quale strumento necessario per il riordino e il coordinamento della copiosa produzione normativa in materia sportiva, al fine di garantirne una più agevole fruizione da parte degli addetti ai lavori del settore del diritto sportivo. Il secondo invece, l’affidamento esclusivo ai laureati in scienze motorie e diplomati Ex ISEF dei centri sportivi scolastici. Questo costituisce non solo un forte riconoscimento ad una università che deve sempre più fornire professionalità e managerialità al mondo sportivo, ma rappresenta un contributo importante per l’accesso al mondo del lavoro da parte dei nostri giovani laureati”.Lo dichiara Alessio Butti, deputato di Fratelli d’Italia e primo firmatario degli emendamenti approvati.
