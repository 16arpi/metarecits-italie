Referendum-rai, Rampelli: Scheda esplicativa del tg1 tendenziosa

“Nel corso del Tg1 delle 8 in pieno silenzio elettorale è stata mandata in onda una scheda esplicativa del referendum che presenta i vari quesiti in maniera non veritiera o tendenziosa con il risultato di orientare gli elettori verso il sì. Infatti oltre a dire alcune cose false, come il fatto che si abrogano le province, si rappresenta in maniera semplificata gli effetti dell’eventuale approvazione della riforma senza mettere in luce, data la sintesi di tutte le sfaccettature, le conseguenze delle norme citate. Peraltro si danno  per acclarati alcuni assunti sui quali i due comitati si sono scontrati aspramente, come per esempio il superamento del bicameralismo. Ma a di là di ogni valutazione soggettiva, un servizio pubblico, non può mandare in onda una scheda esplicativa, sopratutto in silenzio elettorale, se non tutte le parti in causa sono d’accordo . Riteniamo gravissima la violazione  e porteremo la vicenda in commissione Vigilanza Rai”. È’ quanto dichiara il capogruppo di Fratelli d’Italia-Alleanza nazionale Fabio Rampelli, componente della commissione di Vigilanza della Rai.
