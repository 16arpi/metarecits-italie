Ilva, FdI: E&#8217; specchio delle politiche fallimentari di Di Maio

“Sulla vicenda dell’Ilva e dei suoi livelli occupazionali Fratelli d’Italia registra purtroppo un pessimo clima. È probabile che l’assente Ministro del non Lavoro Luigi Di Maio sia affaccendato in tutt’altro piuttosto che capire come risolvere la questione dello spegnimento dell’alto forno 2 e che stia ideologicamente sbagliando anche sull’immunità penale. Con la chiusura dell’alto forno, l’Ilva sarà in ginocchio in barba al chiaro accordo di rilancio che era stato firmato da tutte le parti. L’Ilva è esattamente lo specchio delle fallimentari politiche portate avanti dal Ministro del Lavoro: si faccia vedere, si faccia sentire, trovi una soluzione. Preferiamo vederlo tra gli operai piuttosto che in costa Smeralda. Il ministro Di Maio sta solo offrendo il fianco e l’occasione alla società per potersene andare. Questa è la dura verità”.
Lo dichiarano in una nota congiunta i deputati di Fratelli d’Italia Walter Rizzetto, Ylenja Lucaselli e e Carmela Ella Bucalo.
