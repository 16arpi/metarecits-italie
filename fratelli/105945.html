L. elettorale, La Russa: Inserire norma che consenta a partiti di scegliere tra preferenze e bloccati

«Fratelli d’Italia dice che il “Rosatellum”, cioè il testo di legge elettorale che verrà presentato domani dal Pd, ha un particolare aspetto che proprio non ci piace: è quello che ci costringerebbe, con le liste bloccate, a far scegliere al partito e non ai cittadini i nostri eletti. Giorgia Meloni, durante “Un Giorno da Pecora” e con il linguaggio volutamente diretto di quella trasmissione, ha detto che questo aspetto le fa “schifo”. Basterebbe, dunque, inserire una possibile norma che consenta ad ogni partito di scegliere se e quanti candidati “bloccare” e quanti farne eleggere con le preferenze. Questo renderebbe il testo di legge migliore e buona base di discussione, magari per migliorarlo inserendo, tra l’altro, un premio di governabilità».
Lo dichiara il deputato di Fratelli d’Italia, Ignazio La Russa.
