Solidarietà a Beccalossi dal gruppo alla Camera di FdI per vili minacce ricevute

«A nome del gruppo di Fratelli d’Italia alla Camera esprimo piena solidarietà all’assessore all’Urbanistica della Lombardia Viviana Beccalossi, per le vili minacce ricevute. Simili atti intimidatori non possono essere sottovalutati e mi auguro che i responsabili siano al più presto individuati e puniti. Tuttavia conosco Viviana e il suo modo di intendere la politica come strumento a servizio del cittadino e sono certa che questo episodio non condizionerà in alcun modo il grande lavoro, che con impegno sta portando avanti nella sua regione».
È quanto dichiara il capogruppo di Fratelli d’Italia alla Camera, Giorgia Meloni.
Roma, 4 giugno 2013
