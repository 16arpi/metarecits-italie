Covid, Foti: Conte dica i dati che hanno portato alla decisione di chiudere ristorazione e palestre (video)

“Comunicare l’esito di un Dpcm non significa discutere coi gruppi di opposizione, accogliere le loro proposte e confrontarsi. Il presidente Conte pensa di essere un decisore, l’hanno illuso di essere tale. Gli avevamo chiesto dei dati e lui ci ha fatto la predica dimenticandosi di dire molte cose tra le quali i dati che giustificherebbero le tante chiusure fatte: ci dica qual era la diffusione del Covid-19 nel settore della ristorazione e delle palestre. Ringrazio i colleghi di Fratelli d’Italia Caiata, Trancassini e Zucconi che da ristoratori stanno attuando da giorni uno sciopero della fame che anticiperà quella che faranno gli italiani per colpa di Conte e del suo governo”.
Così Tommaso Foti, vicecapogruppo di Fratelli d’Italia alla Camera durante il suo intervento in Aula al Question time con il presidente del Consiglio Giuseppe Conte.

