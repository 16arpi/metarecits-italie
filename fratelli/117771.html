UE, FdI: Governo blocchi approvazione Mes

“Mentre gli italiani sono alle prese con zone rosse, mascherine introvabili, posti in rianimazione carenti, attività economiche al collasso, a Bruxelles c’è chi ha come priorità la spoliazione definitiva delle sovranità nazionali. La notizia della imminente approvazione del MES al prossimo Eurogruppo del 16 marzo è inaccettabile. Ha pienamente ragione Giorgia Meloni nel pretendere dal governo che blocchi questa follia. Il sistema bancario, in particolare quello italiano, non ha bisogno di nuovi vincoli a vantaggio dei soliti noti (banche tedesche e francesi in primis) ma di massimo sostegno per poter stare vicino alle famiglie e alle imprese in questa fase di enorme difficoltà. Noi dall’opposizione abbiamo offerto al governo le nostre proposte e il nostro senso di responsabilità, ora pretendiamo dal governo la responsabilità più alta: non svendere gli interessi nazionali.”È quanto dichiarano in una nota il Capodelegazione di Fratelli d’Italia al Parlamento Europeo Carlo Fidanza e il Co-Presidente del gruppo ECR Raffaele Fitto.

