Rampelli: sit-in di carnevale per proporre commissariamento agenzia.

Domani mattina, alle ore 10, Fratelli d’Italia sarà a Roma davanti alla sede di Equitalia per protestare contro l’atteggiamento tenuto nei confronti di migliaia di cittadini in tutta Italia, a causa dei poteri assurdi che le sono stati conferiti. Chiediamo il commissariamento dell’agenzia e il blocco immediato dei pignoramenti, delle multe,  degli aggi e delle sanzioni consentendo a persone e aziende che non hanno pagato di poter transare almeno nella stessa percentuale che è stata concessa alle banche che hanno evaso il fisco per 5 miliardi e ne hanno pagato alla fine uno soltanto. Allo stesso tempo presenteremo la proposta contenuta nel programma di Fratelli d’Italia di rendere impignorabile la prima casa di residenza, con eccezione per l’ipoteca volontaria.
E’ quanto dichiara Fabio Rampelli, deputato di Fratelli d’Italia, annunciando il sit-in di domani organizzato a Roma da Fratelli d’Italia davanti alla sede di Equitalia.
