L. stabilità, Meloni: Ci fa schifo che fa cassa su ludopatia, Renzi spieghi pizzo pagato a lobby gioco d&#8217;azzardo

«La risposta del Governo Renzi alla moratoria di 5 anni per l’apertura di nuove slot machine e video lottery proposta da Fratelli d’Italia e approvata in Commissione Affari Sociali alla Camera è mettere nella legge di stabilità un bando da 500 milioni di euro per altre 22 mila sale gioco. Ci fa schifo un Governo che fa cassa su una malattia gravissima come la ludopatia, che porta alla disperazione quasi 2 milioni di italiani. Renzi spieghi il perché di questo vergognoso pizzo pagato alle lobby del gioco d’azzardo. E ci spieghi anche i legami che il Pd ha con queste società, che parrebbero essere tra i finanziatori di associazioni e fondazioni legate alla sinistra. Come FdI daremo battaglia contro questa norma e ribadiamo la nostra posizione: no all’apertura di nuove sale, divieto di pubblicità per il gioco d’azzardo e incentivi fiscali per chi decide di non installare slot e video lottery, come viene previsto dalla legge regionale della Lombardia voluta dall’assessore di FdI Viviana Beccalossi».
È quanto dichiara il presidente di Fratelli d’Italia, Giorgia Meloni.
