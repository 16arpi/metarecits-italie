Atreju: domani il taglio del nastro. Via ai dibattiti con i ministri

“Quinto giorno domani, giovedì 12 dicembre, per “Atreju – La via italiana”, fino a domenica 15 al Circo Massimo di Roma.
Alle ore 14.30 ci sarà l’apertura completa del villaggio con il taglio del nastro.
Alle 15 via ai dibattiti con i ministri Calderoli, Casellati e Zangrillo che discuteranno di autonomia e premierato insieme ai governatori De Pascale, Cirio e con Giosy Romano (Coordinatore ZES Unica Mezzogiorno)
Alle 16 i ministri Bernini (in collegamento) e Valditara si confronteranno sui modelli educativi con il Sottosegretario Frassinetti.
Alle 17 il Sottosegretario Butti dialogherà di innovazione con Enrico Bagnasco (Ad Sparkle), Sabrina De Filippis (Ad Mercitalia), Giulia Gasparini (Direttore Amazon Web Services), Lorenzo Mariani (Co-direttore generale Leonardo) e Francesco Salerni (Direttore Terna).
Alle 18 il Ministro Crosetto e il Presidente della Camera Fontana si confronteranno con il vicesegretario di Azione Ettore Rosato, a Stefano Pontecorvo (Presidente Leonardo) e Andrea Margelletti (Presidente Centro Studi Internazionale) sul tema della costruzione della pace.
Alle 19 focus sulla crescita economica dell’Italia con i ministri Giorgetti e Foti a dialogo con Luigi Marattin (deputato di Azione), Gregorio De Felice (Chief Economist Intesa Sanpaolo).
Alle ore 20 verranno presentati i libri di Luca Ricolfi sul politicamente corretto e di Giovanni Brussato sull’egemonia della Cina nei metalli rari.
Alle 21 premio Atreju al cantautore Edoardo Vianello e ai giornalisti Rai Stefania Battistini e Simone Traini”. Così in una nota Fratelli d’Italia.
