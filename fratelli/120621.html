DL rilancio, Trancassini: Anche in questo decreto del terremoto se ne parlerà nel prossimo

Solidarietà a sindaci che protestano per mancato sostegno governo
“Esprimo la mia sincera solidarietà ai sindaci delle zone colpite dal terremoto che in segno di protesta hanno minacciato di restituire la fascia Tricolore al presidente del Consiglio Conte qualora nel decreto Rilancio non venissero inserite norme a loro sostegno. In commissione Bilancio, anche in questo decreto così come in tutti quelli che lo hanno preceduto, Fratelli d’Italia ha provato ad inserire norme che potessero accelerare la ricostruzione e favorire economicamente le popolazioni colpite. Purtroppo, pero’, per la maggioranza che continua a bocciare tutti i nostri emendamenti, anche quelli a costo zero, la ripresa economica del Paese sembra passare solo attraverso bonus monopattini, consulenze e posti nei ministeri. Ricostruire in fretta non solo è un dovere verso gli abitanti delle comunità colpite ma puo’ diventare un volano importante per la nostra economia. L’approccio di Conte e del suo governo invece, è sempre lo stesso: anche in questo decreto, della ricostruzione, ne parleremo nel prossimo “.


Lo dichiara Paolo Trancassini, deputato di Fratelli d’Italia e capogruppo FDI in commissione Bilancio.


