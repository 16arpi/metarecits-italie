Centrodestra, Meloni a Giorgetti: La destra è stata sdoganata da Almirante, non da Berlusconi o da Salvini

«Sono 30 anni che qualcuno ci sdogana. Prima ci aveva sdoganato Berlusconi, poi ci ha sdoganato Salvini. Io dico che la destra l’ha sdoganata Giorgio Almirante e dico che la destra l’hanno sdoganata quelli di destra. La destra l’hanno sdoganata quelli che ci hanno creduto, quelli che hanno combattuto, quelli che sono di destra oggi e che erano di destra 30 anni fa. E lo dico con amicizia e rispetto verso Giancarlo Giorgetti ma questa cosa che ci deve sempre sdoganare qualcuno: ecco è un lavoro che abbiamo già fatto, grazie».
Lo ha detto il presidente di Fratelli d’Italia, Giorgia Meloni, dal palco dell’iniziativa di FdI “La nostra Destra al nuovo. Popoli e sovranismo. Giornate tricolori” in corso al Teatro nuovo di Milano.
