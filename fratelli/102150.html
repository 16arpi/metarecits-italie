Roma, Fidanza: Sondaggi premiano Meloni, Berlusconi non aiuti Pd

“I cittadini romani che non vogliono votare quel Pd che ha portato al disastro la Capitale mostrano scarsa fiducia per chi inciucia con Renzi. Lo dimostrano i sondaggi pubblicati oggi da ‘la Repubblica’, secondo cui è partita a tre per il ballottaggio fra Raggi, Giachetti e Meloni: la leader di Fratelli d’Italia è in grado di rappresentare la novità raccogliendo il 23,1% dei consensi, Marchini è dato appena all’11,4%. Se Berlusconi e Forza Italia hanno davvero a cuore l’interesse di un centrodestra che non fa sconti alla sinistra, chiedano a Marchini di ritirarsi e non ostacolino l’unica candidata di centrodestra in grado di vincere”. E’ quanto afferma il responsabile Enti locali di Fratelli d’Italia Carlo Fidanza.
