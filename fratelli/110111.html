Minori, Rampelli: FdI in prima linea su sicurezza stradale. Bene approvazione nostra proposta legge su &#8216;salva bebè&#8217;

“Esprimiamo soddisfazione per l’approvazione da parte della commissione Trasporti alla Camera circa la proposta di legge a firma Giorgia Meloni sui seggiolini ‘salva bebè’, ovvero l’obbligo di installazione dei dispositivi acustici per le sedute in auto. Fratelli d’Italia in prima linea per la sicurezza stradale e per la tutela sia nostra che della vita dei nostri figli, un provvedimento che dà attenzione ai più piccoli, volto a scongiurare i tanti casi di morti assurde causate magari da futili distrazioni”.

E’ quanto dichiara in una nota Fabio Rampelli, vicepresidente della Camera e deputato di Fdi.
