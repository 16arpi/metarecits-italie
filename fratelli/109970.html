Sicurezza, appello di Cirielli a Bonafede e Salvini: Aggressioni forze dell’ordine emergenza nazionale. Subito legge per aumento pene

“Ieri a Torino, alla stazione di Porta Nuova, c’è stata l’ennesima aggressione di un immigrato a due agenti con il ferimento di un poliziotto. Non c’è più tempo da perdere. Le forze dell’ordine vanno protette, difese e messe nelle condizioni di lavorare nelle migliori condizioni”: è quanto chiede Edmondo Cirielli, Questore della Camera dei Deputati e responsabile Giustizia di Fdi.
“Siamo al cospetto di una vera emergenza nazionale. I casi di aggressioni alle forze dell’ordine sono in costante aumento. Chiedo ai ministri della Giustizia e dell’Interno, Alfonso Bonafede e Matteo Salvini, di varare velocemente la norma, già depositata di Fdi, per l’aumento delle pene per chi commette violenza contro pubblico ufficiale”-  conclude Cirielli

