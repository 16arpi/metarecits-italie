Vaticano, Meloni: Appello a Papa Francesco, ci ripensi e riceva il Dalai Lama

«Rivolgiamo un appello a Papa Francesco: ci ripensi e riceva in udienza il Dalai Lama. Lui che ha fatto della difesa dei deboli il tratto caratterizzante del suo pontificato, accolga in Vaticano un simbolo universale di pace e libertà che con la non violenza si oppone ad un regime feroce come quello cinese.

Sarebbe straordinario e impareggiabile il messaggio che questo incontro lancerebbe al mondo intero in nome della difesa dei diritti umani. Perdere questa occasione sarebbe un gran peccato».
È quanto dichiara il presidente di Fratelli d’Italia-Alleanza Nazionale, Giorgia Meloni.
