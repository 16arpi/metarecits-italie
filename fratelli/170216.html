Reddito di cittadinanza: tra detenuti percentuali altissime

“Grazie al comandante generale della Guardia di Finanza, Andrea De Gennaro, per aver risposto a una mia domanda in commissione Finanze sul reddito di cittadinanza. Gli ho chiesto come mai tra controllato e accertato si raggiungono percentuali altissime, vicine al 90%. Il dato è così alto, ha risposto il generale, perché frutto di analisi mirate, analizzando le fasce e le tipologie più a rischio. In Sardegna, ad esempio, Regione con più penitenziari che nel resto d’Italia, è stata fatta un’indagine a tappeto su quanti carcerati fossero anche percettori del reddito: ne sono stati trovati tantissimi. Detenuti, congiunti, parenti. E questa è una cosa vietata esplicitamente dalla norma. Qualcuno ha sbagliato nell’erogarlo”.
Lo dichiara il senatore di Fratelli d’Italia, Filippo Melchiorre, vicepresidente della commissione Finanze di Palazzo Madama.
