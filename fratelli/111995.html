Decreto Fiscale, Silvestroni: Approvato ordine del giorno per riqualificazione Casinò di Anzio

“Avevo detto che la battaglia di Anzio per la riqualificazione del “Paradiso sul mare di Anzio ” era appena iniziata e così è stato. Dopo la bocciatura del mio emendamento in commissione bilancio, ho nuovamente presentato un ordine del giorno che oggi il governo accoglie come raccomandazione valutando l’opportunità che il commissario straordinario incaricato di seguire l’iter della casa di gioco di Campione d’Italia si interessi anche della riattivazione e riqualificazione dell’immobile anziate per riconsegnarlo alla sua destinazione originaria di Casinò. Un primo passo significativo che potrebbe rappresentare il vero volano di rilancio turistico per tutto il litorale della provincia sud di Roma. Ora mi aspetto che i rappresentanti della Lega di Anzio si battano con il loro governo “gialloverde” per seguire passo passo l’iter di questo provvedimento” lo ha dichiarato in una nota il deputato di Fratelli d’Italia, Marco Silvestroni.
