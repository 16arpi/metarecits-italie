Sky, Meloni: Da FdI solidarietà a giornalisti e dipendenti

CI ASPETTIAMO DA RAGGI REALE PRESA DI RESPONSABILITÀ E NON SCARICABARILE TIPICO M5S. «Piena solidarietà di Fratelli d’Italia ai giornalisti e ai dipendenti di Sky che oggi hanno manifestato davanti la Camera dei deputati contro la decisione dell’azienda di chiudere la propria sede romana trasferendola a Milano e di avviare un piano di licenziamenti. La chiusura della sede romana di Sky rappresenterebbe una perdita di occupazione diretta e nell’indotto che la Capitale non merita e che tutte le Istituzioni coinvolte devono fare di tutto per scongiurare. Fratelli d’Italia ha seguito fin dall’inizio questa vertenza e come è noto ha presentato subito un’interrogazione al Governo e una, che verrà discussa domani in Campidoglio, al sindaco di Roma Raggi. Sappiamo che ieri il primo cittadino ha incontrato le rappresentanze sindacali della sede romana di Sky e ci aspettiamo una reale presa di responsabilità da parte dell’Amministrazione capitolina: non vorremmo, infatti, che anche questa vicenda si chiuda con il solito atteggiamento da scaricabarile al quale il M5S ci abituato in questi mesi».
Lo dichiara il presidente di Fratelli d’Italia, Giorgia Meloni.
