Roma, Meloni: Odg e proposte da FdI su stadio della Roma ma M5s non sembra interessato al nostro lavoro

«In assemblea capitolina Fratelli d’Italia ha presentato molti ordini del giorno sul tema dello stadio della Roma per ribadire la sua posizione: siamo favorevoli, come siamo favorevoli a tutti gli stadi di proprietà delle società calcistiche. Ma il progetto di Tor di Valle, come rivisto dalla Raggi, finge di tagliare cemento e taglia invece servizi per i cittadini. Da qui le nostre proposte per un progetto che abbia un impatto positivo sulla città: più soldi per le opere pubbliche, utilizzo di una parte dei fondi dello stadio per riqualificare il Foro Italico e lo stadio Flaminio e per aprire centri sportivi nelle periferie romane, sistemazione della ferrovia Roma Lido. Insomma, cose sensate. Purtroppo i cinquestelle non sembrano interessatissimi al nostro lavoro…»
Lo scrive su Facebook il presidente di Fratelli d’Italia, Giorgia Meloni, condividendo sul social network una foto dal consiglio capitolino in Aula Giulio Cesare.
