Ap, Meloni: Primarie dei voltagabbana è definizione migliore per iniziativa organizzata da Alfano, Casini, Verdini, Tosi


«A Roma Alfano, Casini, Verdini, Tosi lanciano le loro primarie. Chi le chiama primarie liberali, chi di centro, chi dei moderati. Sommessamente suggerisco loro una definizione unificante: le primarie dei voltagabbana.
Credo che la sfida per rendere la politica più credibile e utile debba invece essere quella di fermare un fenomeno troppo diffuso in questi anni, cioè gente che dopo essere stata eletta con voti di centrodestra si è messa al servizio del centrosinistra. È ora di dire basta: per questo Fratelli d’Italia ha proposto l’introduzione del vincolo di mandato Cn costituzione, per impedire a chi si fa eleggere per portare avanti determinati programmi, di fare, una volta eletto, esattamente il contrario».
Lo scrive su Facebook il presidente di Fratelli d’Italia, Giorgia Meloni.
