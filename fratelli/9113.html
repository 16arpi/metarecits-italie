Vittime strada: Venerdì 15 manifestazione Fratelli d&#8217;Italia con La Russa

In occasione della “Giornata Mondiale ONU del Ricordo delle Vittime della Strada” venerdì 15 Novembre alle ore 20.30 presso la Discoteca The Beach di Milano, si terrà la manifestazione #FERMALASTRAGE. L’evento, al quale parteciperanno i deputati Ignazio La Russa e Massimo Corsaro e il parlamentare europeo Carlo Fidanza insieme ai dirigenti lombardi di FDI e che vedrà alcuni personaggi noti lanciare un messaggio ai giovani, è  organizzato dall’Area Tutela Vittime della violenza di Fratelli d’Italia, dall’Associazione Italia Vera e dalla sezione di Fratelli d’Italia di Peschiera Borromeo.
  
 “Ogni qualvolta si esce con gli amici per divertirsi e si pensa di bere alcolici – dichiara Barbara Benedettelli, responsabile per Fratelli d’Italia del Dipartimento per la tutela delle vittime dei reati contro la persona,- è vitale, per se e per gli altri, non guidare. Meglio organizzarsi prima scegliendo ogni sera, nella compagnia, un “Fratello maggiore” che non beve alcolici per ricondurre tutti a casa sani e salvi”.
 Roma, 13 novembre 2013
