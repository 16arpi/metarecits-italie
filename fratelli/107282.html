Elezioni, La Russa: Pretestuoso attacco a Casapound

“Trovo incredibile oltre che pretestuoso, i tentativi di sostenere che Casapound non possa tenere una conferenza stampa nella apposita sala della Camera. Nessuno può negare a una lista il diritto di esprimere le proprie posizioni. Piuttosto, ai veterocomunisti che protestano, segnalo che Casapound è in qualche modo gradita ai signori della sinistra di governo e ai loro scissionisti perché sperano così di avvalorare un inesistente e ridicolo ‘pericolo fascista’. Ai cittadini, che come me non accettano divieti pretestuosi verso chiunque nel nome di un sepolcrale antifascismo, sottolineo però che chi non vuole favorire la sinistra di ogni colore, non deve disperdere il proprio voto in liste che non avranno seggi non superando la soglia del 3%. Altrimenti, si fa il gioco di chi, come Renzi e compagni, spera di indebolire Fratelli d’Italia che è l’unica forza in parlamento sicuramente contro la sinistra e contro ogni inciucio”.
Lo dichiara Ignazio La Russa, deputato di Fratelli d’Italia.
