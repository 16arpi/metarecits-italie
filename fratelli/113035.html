Legittima difesa, FdI: Votiamo si ma è occasione persa

E’ compromesso al ribasso con Lega che cede su alcuni punti
“Fratelli d’Italia vota a favore della legittima difesa ma con il rammarico di chi sa di aver perso un’occasione importante. Questo infatti, è un provvedimento che va nella direzione giusta e riprende un tema caldo della campagna elettorale che il centrodestra ha condotto vittoriosamente in occasione delle politiche di un anno fa. Però è un provvedimento che ha il sapore di un compromesso al ribasso. Un compromesso inevitabile quando a governare sono forze diametralmente opposte tra loro, forze che condividono poco o nulla. Comprendiamo la necessità degli amici della Lega di cedere su alcuni punti rispetto ai quali non avrebbero ceduto in un governo di centrodestra. Tranquillizziamo infine la sinistra: nessuno dei pericoli da loro invocati si realizzerà. Questa è una legge che fa poco e non tutto, ma va nella direzione giusta”.
Lo dichiara Carolina Varchi, deputato di Fratelli d’Italia e capogruppo FDI in commissione Giustizia.
