Fratelli d’Italia, Carlo Nola aderisce al movimento

“Da tempo avevo preso atto del fallimento del Popolo della Libertà come soggetto idoneo a realizzare un grande centrodestra vicino alla gente, ma a quel progetto credo ancora e ritengo che si possa ricominciare da capo, con Fratelli d’Italia,
  
a costruire la nuova casa comune di chi crede nel nostro popolo e si oppone alla sinistra e al centrismo tecnocratico. Finalmente una ventata di entusiasmo con Giogia Meloni, Guido Crosetto e Ignazio La Russa per realizzare quel partito delle regole, degli onesti, delle liste pulite e della partecipazione in cui crediamo fortemente”.
È quanto dichiara Carlo Nola, deputato ed ex coordinatore del Pdl di Pavia.
