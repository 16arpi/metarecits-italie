Editoria, Rampelli: Il renzismo ha già fatto danni in Rai, giù le mani dalle agenzie

“Il renzismo ha già fatto danni in Rai. Il nuovo bando europeo per le agenzie di stampa rischia di delocalizzare l’informazione politico-parlamentare italiana. Riteniamo la nuova procedure del tutto inopportuna vista la delicatezza di un servizio che ha a che vedere con il pluralismo dell’informazione, che si alimenta anche delle pluralità delle fonti. Il bando-  suddiviso in lotti di settore informativo per i quali concorrono agenzie da cui risulterà vincitrice soltanto una-  dev’essere ritirato perché l’informazione non può essere trattata da un’unica fonte  primaria”. È quanto dichiara il capogruppo di Fratelli d’Italia-Alleanza nazionale Fabio Rampelli.
