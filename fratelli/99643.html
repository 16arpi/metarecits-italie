Marche, Baldelli: Stagione scelte incomprensibili Fi non è finita

«Vengo da An, ho aderito al PdL e poi ho seguito Berlusconi fino a poche settimane fa in Forza Italia. Speravo che la stagione delle scelte incomprensibili che hanno disorientato milioni di elettori fosse conclusa con la fine del patto del Nazareno e invece purtroppo mi sbagliavo. Forza Italia nelle Marche ha fatto una scelta incredibile,  dando il proprio sostegno a chi, come Spacca, oggi rivendica orgogliosamente i risultati di anni di malgoverno col Pd. La candidatura di Francesco Acquaroli e la coalizione Fratelli d’Italia -Lega è l’unico vero centrodestra e l’unica vera alternativa a Ceriscioli e al Pd».
Lo dichiara Antonio Baldelli, candidato in consiglio regionale delle Marche per la lista Fratelli d’Italia – Lega Nord per Francesco Acquaroli presidente.
