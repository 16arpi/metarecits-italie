FdI: nasce &#8220;Officina per l&#8217;Europa&#8221;

Si sposta a Strasburgo l’iniziativa lanciata da Giorgia Meloni, Guido Crosetto e Ignazio La Russa con Officinaper l’Italia che ha riunito ieri a Roma importanti esponenti del centrodestra. Nasce Officina per l’Europa, che raggruppa gli eurodeputati che hanno aderito al percorso dell’Officina. L’iniziativa, promossa dagli europarlamentari di Fratelli d’Italia Carlo Fidanza e Marco Scurria, vede l’adesione di Magdi Cristiano Allam, Sergio Berlato, Susy De Martini e Oreste Rossi.
  
Gli eurodeputati spiegano: “Provenendo da gruppi politici diversi (Ppe, Ecr, Efd) abbiamo voluto promuovere l’Officina in sede europea per dare un contributo di idee e proposte sulle tematiche europee che oggi rappresentano il nodo centrale delle scelte di ogni forza politica. Sovranita’ nazionale, difesa delle radici cristiane, una politica per la crescita che superi l’austerita’, rinegoziazione di alcuni vincoli finanziari, una politica comune sull’immigrazione: sono questi i capisaldi per un nuovo centrodestra che sappia farsi valere anche in Europa. Su questi temi Officina per l’Europa elaborera’ una piattaforma programmatica per le prossime elezioni europee, che verra’ poi presentato pubblicamente in ognuna delle cinque circoscrizioni elettorali”.
Roma, 10 ottobre 2013
