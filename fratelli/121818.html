Reddito di cittadinanza, Meloni: Evasori, delinquenti e terroristi islamici ringraziano Conte, Di maio e Zingaretti. Grazie a GdF per aver scoperto ennesimo scandalo

«Dopo assassini, brigatisti, spacciatori ed evasori, il reddito di cittadinanza annovera da oggi tra i suoi beneficiari anche i terroristi islamici. Grazie alla Guardia di Finanza di Bologna per aver scoperto l’ennesimo scandalo: due tunisini hanno intascato i soldi del reddito di cittadinanza, hanno usato un money transfer in provincia di Ferrara per spedire all’estero i soldi e finanziare un pericoloso foreign fighter. Doppio capolavoro della sinistra Pd-M5S: buttare miliardi di euro nel reddito di cittadinanza e cancellare le tasse sui money transfer, che sono funzionali alle mafie straniere e alle organizzazioni terroristiche. Evasori, delinquenti e terroristi islamici ringraziano Conte, Di Maio e Zingaretti». 
Lo scrive su Facebook il presidente di Fratelli d’Italia Giorgia Meloni.

