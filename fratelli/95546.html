Dl Fare, Crosetto: Norma su manager migliore esempio reali contenuti decreto &#8216;fare fumo&#8217;

«La norma che elimina il tetto dei trecentomila euro agli stipendi dei manager pubblici, scritta in modo da essere incomprensibile, è un esempio migliore di mille parole sui reali contenuti del decreto del ‘fare fumo’. È un testo scritto da burocrati lontani anni luce dal mondo reale ed incapaci di interpretarlo e capirlo. Mentre la politica si accontenta della semantica, e cioè del titolo del decreto, perché l’unica cosa importante è la conferenza stampa di presentazione e la successiva superficiale suggestione che si riesce a dare, la burocrazia riempie di norme assurde e inutili ogni testo. Alla fine il risultato per la gente comune è minore o uguale a zero».
 
È quanto dichiara il coordinatore nazionale di Fratelli d’Italia, Guido Crosetto.
 
Roma, 24 luglio 2013
 
