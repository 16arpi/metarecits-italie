Imu, Crosetto: Stop a misure Equitalia scelta politica

“La Commissione Finanze ha reso inammissibili gli emendamenti di Fratelli d’Italia che prevedevano la restituzione dell’imu 2012, sancivano l’impignorabilità della prima casa e bloccavano le esecuzioni di Equitalia. E’ una decisione politica della maggioranza di cui prendiamo atto con dispiacere. Attendiamo però con interesse ora il voto su altri emendamenti ammissibili altrettanto importanti: in primis quello che esclude dall’Imu gli immobili strumentali delle aziende. Voglio vedere come Pd e Pdl potranno votare contro e poi provare a rivolgersi da amici ad artigiani, commercianti, professionisti, industriali”.
Lo dichiara Guido Crosetto, coordinatore nazionale di Fratelli d’Italia.
Roma, 11 giugno 2013
