Elezioni e cultura, Ferro e Orsomarso: Non è vero che con la cultura non si mangia, occorre promuovere il marchio Italia

“Non è vero che con la cultura non si mangia, per il nostro Paese e anche per la nostra Calabria. Occorre promuovere il marchio ‘Italia’ e creare il marchio ‘Calabria’, mettendo a sistema le attrazioni e collegandole con chi offre ospitalità, ristorazione, servizi di guida, piuttosto che con l’agroalimentare, rendendo accessibile la rete e non il singolo monumento.
I nostri beni storici e archeologici, la bellezza unica dell’arte e del paesaggio devono essere i nostri giacimenti petroliferi, devono restare un patrimonio pubblico sulla cui valorizzazione si possono coinvolgere tantissimi giovani professionisti e sviluppare competenze.
Così in ogni settore della vita culturale. Perché il lavoro si crea anche con una nuova visione della scuola e della università che sappiano puntare su un reale orientamento.
Come ogni anno, Innamorati della politica testimonia impegno positivo di tanti giovani che credono, nonostante tutto, che sia la politica a poter cambiare le cose e disegnare il futuro”.

E’ quanto dichiarano i candidati alla Camera di Fratelli d’Italia Wanda Ferro e Fausto Orsomarso.
