Fidanza: Renzi conferma i guasti dell&#8217;Euro

“Renzi si accorge solo ora che mentre in Italia la disoccupazione galoppa, in Gran Bretagna frena o addirittura arretra. Si è chiesto il perché? Che differenza c’è tra noi e loro? Semplice: loro hanno una moneta sovrana e una banca centrale nazionale, noi abbiamo l’Euro e la Bce”.
  
Lo afferma Carlo Fidanza, capogruppo di Fratelli d’Italia – Alleanza Nazionale al Parlamento europeo. “Dalle parole del premier – aggiunge Fidanza – arriva l’ennesima conferma che l’Euro e le sue regole folli in questi 12 anni ci hanno impoverito e che chi è fuori dall’Euro, come la Gran Bretagna, ma dentro l’Unione europea ha subito meno l’impatto della crisi di chi è dentro l’Euro come l’Italia. Renzi ha evidenziato i sintomi, tra qualche mese sarà costretto ad ammettere la malattia, la cura invece gliela suggeriamo noi: fuori subito”, conclude Fidanza. 
Roma, 1 aprile 2014
