Borsa: non solo banche, anche aziende fanno da traino

“Gli indici finanziari confermano la stabilità del sistema Italia grazie all’attenta gestione del governo Meloni. Da tempo lo spread si è assestato su livelli più che contenuti e anche la Borsa di Milano risente di tale andamento positivo. È notizia di ieri, infatti, che Piazza Affari ha agganciato quota 34mila punti, cosa che non accadeva dal 2008. Dai valori minimi registrati a ottobre 2022, il listino è salito del 60%. Ma l’elemento di novità è che non sono solo più le banche a fare da traino ma anche le nostre aziende a dimostrazione di un’Italia che cresce economicamente e in cui i mercati credono. Anche le aste dei Btp Valore hanno registrato il tutto esaurito. In 3 emissioni abbiamo raggiunto 53 miliardi di euro a dimostrazione della fiducia degli italiani nel nostro presidente del Consiglio Giorgia Meloni e del suo Governo”.
Lo dichiara in una nota la senatrice di Fratelli d’Italia Marta Farolfi.
