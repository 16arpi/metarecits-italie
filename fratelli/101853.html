Di Maio, Rizzetto: Luigi, frequentare il Palazzo invecchia, linguaggio da prima repubblica

 
“Il vicepresidente della Camera Luigi Di Maio, forse già troppo aduso alle cerimonie di Palazzo, continua a non rispondere sull’uso politico, propagandistico e strumentale delle istituzioni che rappresenta attraverso l’uso improprio dell’account Twitter della Camera dei deputati. O non ha letto bene il comunicato stampa, nonostante il corposo staff che ha nel suo ufficio, oppure è in malafede. Eppure non era molto difficile comprendere che non mi riferivo alla trasferta di Londra ma a un convegno organizzato alla Camera dei Deputati, lo scorso lunedì. Nulla osta né ai viaggi istituzionali né al comitato di controllo parlamentare, ci mancherebbe. Contesto un uso evidentemente non conforme, invece, degli strumenti messi a disposizione dalla Camera. E se lo affermo, ho prove inconfutabili. Metterla sul “viaggio a Londra” significa non saper rispondere a quanto richiesto. A forza di frequentare certe stanze…Luigi invecchia male. O forse bene…”. È quanto dichiara il Vice Pres. di Commissione Lavoro di Fratelli d’Italia-AN-Terra Nostra, Walter Rizzetto.
