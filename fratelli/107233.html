Istat, Meloni: Dati su demografia sembrano bollettino di guerra, con FdI grande piano per la natalità

“Il bilancio demografico dell’Italia nel 2017 certificato dall’Istat sembra un bollettino di guerra: i bambini non nascono, la popolazione invecchia e aumenta il numero di stranieri. 
Senza figli siamo destinati a scomparire: la demografia è il primo problema che l’Italia deve affrontare.
Dal 5 marzo quando Fratelli d’Italia sarà al governo metteremo in atto il più grande piano di incentivo alla natalità mai visto nella storia: asili nido gratis e aperti fino a sera e tutto l’anno, reddito bambino da 400 euro per ogni figlio fino a sei anni, congedi parentali pagati all’80%, stop iva su prodotti come pannolini e latte in polvere”.
 
Lo dichiara il presidente di Fratelli d’Italia e candidato premier Giorgia Meloni.
