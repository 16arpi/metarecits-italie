Migranti, FdI: Riprovevole politica estera francese

“Sono irresponsabili e insensate le parole del presidente Macron e riprovevole è stata la politica estera francese, che negli anni passati ha agito destabilizzando i paesi africani creando un esodo senza precedenti. Intanto Giorgia Meloni ha già annunciato che noi di Fratelli d’Italia presenteremo una risoluzione per impegnare il governo Conte, nel prossimo Consiglio Europeo del 28 e 29 giugno, ad una missione che porti subito al blocco navale lungo le coste libiche. Riteniamo che fermare i flussi migratori incontrollati sia l’unica soluzione possibile”.
Lo ha dichiarato Carolina Varchi, deputato di Fratelli d’Italia.
