UE, FdI: Fitto co-presidente Ecr è segnale nostra crescita

“La delegazione di Fratelli d’Italia al Parlamento Europeo saluta con orgoglio l’elezione di Raffaele Fitto alla carica di Co-Presidente del gruppo ECR (Conservatori e Riformisti Europei). L’elezione di Raffaele al vertice del Gruppo rappresenta un ulteriore segnale di crescita e di attenzione nei confronti del nostro partito all’interno della famiglia dei Conservatori europei, nella quale rappresentiamo la seconda delegazione in ordine di grandezza. Grazie al posizionamento di FdI l’Italia può contare su un ruolo di vertice importante nei nuovi assetti del Parlamento Europeo.”
È quanto dichiarano in una nota i parlamentari europei di Fratelli d’Italia Carlo Fidanza, Pietro Fiocchi, Nicola Procaccini e Raffaele Stancanelli.
