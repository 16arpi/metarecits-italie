Governo, Osnato: Governo non è abituato ad essere contraddetto

La sorpresa espressa dal governo Draghi per lo sciopero indetto dai sindacati conferma la difficoltà che ha l’Esecutivo di accettare chi non si allinea al pensiero unico. Questo governo non è abituato ad essere contraddetto, lo sappiamo bene noi di Fratelli d’Italia, unica opposizione in Parlamento, che non riusciamo ad avere spazi adeguati per intavolare un dibattito democratico e tantomeno godiamo del meritato diritto di replica sulle misure adottate, perché i lavori parlamentari vanno avanti a colpi di decreti e fiducie. Oggi gli italiani devono accettare in silenzio le scelte di un Esecutivo che non ha una legittimazione elettorale ma nasce da un accordo che, se si legge quella che è la cronaca parlamentare, appare essere troppo labile.

Così il deputato di Fratelli d’Italia Marco Osnato ospite della trasmissione Studio24 in onda su RaiNews 24.
