Distretto del Marmo, Deidda: Da valorizzare e salvare dal problema degli inerti

Visita di una delegazione di Fratelli d’Italia composta dal Deputato, Salvatore Deidda e dal Consigliere Regionale, Paolo Truzzu, questa mattina in Baronia.
Prima tappa ad Onifai, al caseificio della Cooperativa La Rinascita, bella realtà economica, d’esempio per tutto il territorio isolano.

Successivamente, la delegazione ha fatto tappa ad Orosei dove, accompagnata dall’Amministratore locale, Chichi Loddo, presso il Distretto Nazionale del Marmo, ha affrontato i problemi del costo dell’energia, dell’annosa questione legata allo smaltimento degli inerti e della difesa e valorizzazione del prodotto nel mercato globale.

Al termine della visita, la delegazione si è anche confrontata con l’Amministrazione Comunale di Orosei sui diversi problemi del territorio, trovando ampia convergenza sulla zona franca.
