Mafie, Meloni: Incredibile bocciatura emendamento FdI, a votare contro Pd, M5s, e Lega

“La commissione Affari Costituzionali ha incredibilmente bocciato l’emendamento con cui Fratelli d’Italia chiedeva che la commissione Antimafia, che si sta ricostituendo in queste ore, si occupasse anche di mafia cinese, nigeriana e delle nuove mafie, figlie di un non controllo dell’immigrazione di cui i professionisti dell’antimafia come Saviano si rifiutano di parlare”.
E’ quanto dice il presidente di Fratelli d’Italia, Giorgia Meloni in un video pubblicato su Facebook.
“Hanno votato contro nostro emendamento il Pd, di cui conosciamo le politiche sull’immigrazione e il Movimento Cinque Stelle che su questi temi non è mai stato chiaro. E purtroppo ha votato contro anche la Lega: non capisco il perché visto che certe battaglie le abbiamo fino ad oggi condivise. Spero davvero che il “morbo del politicamente corretto” non abbia attecchito su chi sta al governo ma che sia stata “una svista”, prosegue Meloni.
