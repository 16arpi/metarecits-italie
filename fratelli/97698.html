Violenza donne: Consegnato premio atreju a Lucia Annibali

Consegnato questa sera sull’Isola Tiberina a Roma il Premio Atreju 2014 a Lucia Annibali, vittima di una feroce aggressione, commissionata dal suo ex compagno, che le ha sfigurato con l’acido il volto e la mano destra.

La consegna del riconoscimento è stata anche l’occasione per presentare il libro “Io ci sono, la mia storia di non amore” di Giusi Fasano, che racconta la sua storia e parlare di lotta alla violenza sulle donne. Alla premiazione è intervenuta anche Isabella Rauti, consigliere del ministro dell’Interno per le politiche di contrasto alla violenza di genere, sessuale e al femminicidio.
