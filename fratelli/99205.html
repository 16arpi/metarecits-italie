Puglia, La Russa a Vitali: Per evitare effetto domino, prima di declamare valuti conseguenze

“Se Vitali, colpito da improvvisa e occasionale notorietà, cominciasse in Puglia a imparare che in politica prima di declamare occorre ragionare e valutare le conseguenze, aiuterebbe chi sta cercando di tenere unito un centrodestra altrimenti ridotto in cocci. Noi di Fratelli d’Italia, che domani avremo un apposito ufficio di presidenza convocato da Giorgia Meloni, stiamo cercando di evitare la frattura in Puglia e l’effetto domino che ne potrebbe derivare in molte altre regioni. Ma se non si ha come priorità la volontà di vincere sulla sinistra già alle regionali finiranno col prevalere le beghe piccole e grandi che anche le parole di Vitali accrescono”.
Lo dichiara Ignazio La Russa, deputato di Fratelli d’Italia-Alleanza Nazionale.
