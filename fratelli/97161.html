Difesa, La Russa: Visita Sacrario Redipuglia

Visita oggi dell’ex ministro della Difesa Ignazio La Russa al Sacrario militare di Redipuglia, il cimitero monumentale dedicato alla memoria di oltre 100 mila soldati italiani. L’ex ministro, a campagna elettorale conclusa, ha voluto rendere omaggio ai nostri caduti durante la prima guerra mondiale.
  
Nel corso della sua visita La Russa ha incontrato il cappellano militare don Sigismondo Schiavone che, senza aiuti dello Stato, ha saputo splendidamente restaurare la chiesetta del Sacrario a lui affidata. La Russa  ha raccolto il suo appello accorato affinchè le autorità competenti non continuino a trascurare questo luogo sacro dove sono sepolti migliaia di soldati che hanno dato la vita per la Patria. Il Sacrario, e in particolare il museo e le altre strutture restano chiuse nei giorni di venerdì, sabato e domenica, impedendo quindi l’accesso ai numerosi visitatori che nel week end desiderano rendere omaggio ai nostri caduti. Emblematica e grave la chiusura durante il recente raduno degli alpini nella vicina Pordenone che hanno vivacemente protestato. L’ex ministro si è reso disponibile a parlarne subito con l’attuale titolare del dicastero della Difesa Pinotti e quindi nel portare la questione in Parlamento affinché si possa al più presto trovare una migliore soluzione.
Roma, 24 maggio 2014
