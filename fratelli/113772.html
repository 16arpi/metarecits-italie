Governo, Meloni: Avvilente che ministri centrali come interno e difesa non si accordino neanche su competenze

«Trovo un po’ avvilente che ministri così centrali come quelli dell’Interno e della Difesa non riescano a mettersi d’accordo neanche sulle competenze e questo accade perché fondamentalmente hanno una visione troppo diversa e perché nel governo ci sono due visioni del mondo diametralmente opposte. Detto questo ricordo che in questi giorni ho sentito dire al ministro Trenta cose da analfabetismo giuridico sul tema della Libia, dei porti chiusi, dei rifugiati».
Lo ha detto nel corso dell’intervista a “24Mattino” su Radio24 il presidente di Fratelli d’Italia, Giorgia Meloni rispondendo alla domanda di Maria Latella sullo scontro in atto nel governo tra Salvini e Trenta sul tema della chiusura dei porti e delle prerogative dei ministeri sull’immigrazione.
