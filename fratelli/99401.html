Legge elettorale, La Russa: Non interessa a italiani ma se ne discute tra attentati&#8230;

…E RINVII UDIENZA MARO’. “Mentre in Aula per volere di Renzi si discute dell’Italicum, un argomento che agli italiani interessa davvero poco, a Milano c’è stato un attentato alla sede di un sindacato, uno alla sede di una libreria di destra e uno alla sede di una forza politica che non siede in Parlamento, ovvero Forza Nuova. E sempre oggi l’India ha rinviato nuovamente al primo luglio l’avvio del procedimento nei confronti dei marò che per il governo era una priorità. Cosa intendete fare oltre che impedirci di discutere la legge elettorale o anteporla a problemi piu’ importanti?”

Così Ignazio La Russa, deputato di Fratelli d’Italia-Alleanza Nazionale intervenendo in Aula sulla legge elettorale.
