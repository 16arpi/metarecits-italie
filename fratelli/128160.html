Udine, abbattuta la segnaletica in memoria di Norma Cossetto, Rizzetto: gesto indegno contro il ricordo di una vittima delle foibe

“Chiediamo di fare luce per risalire agli autori di questo increscioso atto di violenza frutto di inciviltà e negazionismo di eventi storici su cui si è fatta ombra per troppo tempo. Indigna ulteriormente che questo atto brutale contro la memoria di Norma Cossetto, uccisa dai comunisti jugoslavi nel ‘43, non riceva l’attenzione che merita da tutta la politica. La memoria delle vittime dell’odio va sempre onorata e difesa. E la violenza sempre condannata.”

E’ quanto dichiara il deputato e coordinatore per il FVG, Walter Rizzetto di Fratelli d’Italia, sull’abbattimento da parte di ignoti della segnaletica per intitolare un piazzale in memoria di Norma Cossetto la cui inaugurazione è prevista per il prossimo 11 febbraio.

