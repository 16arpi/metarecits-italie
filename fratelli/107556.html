Io non tradisco, Rampelli: Noi per il rispetto degli elettori, no all&#8217;inciucio

“Questa mattina al Cinema Adriano abbiamo siglato un impegno di coerenza con i nostri elettori e l’Italia tutta. Noi intendiamo la politica come una missione: ristabilire la sovranità nazionale, mettere prima gli italiani, far tornare grande l’Italia. In questi anni, il gruppo parlamentare di Fratelli d’Italia non ha mai votato la fiducia per nessuno dei governi del Partito Democratico. Non lo farà in futuro. Noi diciamo no ad ogni inciucio. Siamo responsabili nei confronti delle speranze di cambiamento degli italiani. Ci presentiamo agli elettori con chiarezza e limpidezza: voteremo la fiducia solo a un governo di centrodestra, scelto dagli elettori in base a un programma concordato con gli alleati della coalizione.  Non tradiremo il mandato” E’ quanto dichiara Fabio Rampelli, capogruppo di Fratelli d’Italia alla Camera, parlando con i giornalisti a chiusura dell’evento #Noinontradiamo tenutosi oggi al cinema Adriano e conclusosi all’Altare della Patria.
