Ue, Meloni: Parole Junker dimostrano che cialtrone Renzi ha fatto nuovo debito come politicanti prima repubblica

“Il presidente della Commissione europea Juncker ha dichiarato che il Governo Renzi quest’anno ha già usufruito di 19 miliardi di flessibilità e che il 66% della legge di stabilità italiana del 2016 è stata finanziata grazie a questa flessibilità. Tradotto: i cialtroni che ci governano sono stati capaci solo di fare nuovo debito, come i peggiori politicanti della prima repubblica. Il Governo Renzi Alfano non è stato capace di tagliare gli sprechi e la spesa pubblica, non ha utilizzato la flessibilità per fare nuovi investimenti ma solo per pagare marchette elettorali. Il risultato è sotto gli occhi di tutti: il debito pubblico ha raggiunto il record storico, l’economia è ferma e il mercato del lavoro è sempre più in crisi. Ma Matteo Renzi invece di prendere atto dei suoi fallimenti e dimettersi, continua a invocare maggiore “flessibilità” per continuare a fare debito da lasciare ai nostri figli e nascondere così la sua incompetenza. Mandiamo a casa questa gente prima che non ci sia in Italia più nulla da salvare. La prima occasione per farlo è votando NO al prossimo referendum costituzionale”.
Lo scrive su Facebook il presidente di Fratelli d’Italia, Giorgia Meloni.
