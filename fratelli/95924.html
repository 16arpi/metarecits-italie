Camera, Meloni: Legare stipendi parlamentari ad andamento economia riafferma principio del merito

«L’accoglimento dell’ordine del giorno di Fratelli d’Italia da parte del Collegio dei questori della Camera dei deputati per legare le retribuzioni dei parlamentari ai principali fattori macroeconomici nazionali è una grande vittoria. Parametrare gli stipendi all’andamento dell’economia consente di riaffermare in politica il principio del merito: se lavori bene la retribuzione aumenta, se lavori male diminuisce. In campagna elettorale Fratelli d’Italia aveva preso questo impegno e siamo stati di parola. E se lo stesso accadesse per i manager e per i dirigenti pubblici e privati, l’Italia sarebbe una Nazione migliore e più efficiente».
  
 
È quanto dichiara il presidente dei deputati di Fratelli d’Italia, Giorgia Meloni.
Roma, 6 novembre 2013
