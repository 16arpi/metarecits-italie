Europa, La Russa: Presentata proposta di legge Costituzionale per stop a subalternità


Una proposta di legge costituzionale che, attraverso la modifica degli articoli 11 e 117 della Costituzione, introduce il principio di sovranità, è stata presentata dal parlamentare di Fratelli d’Italia Ignazio La Russa.
 “Lo scopo – sottolinea La Russa – è quello di far rivivere il contenuto originario della nostra Carta, così come stabilito dai Padri fondatori. Un ritorno al passato che potremmo anche definire un ‘ritorno al futuro’. In sostanza -spiega il parlamentare di Fratelli d’Italia- se questa proposta di legge, praticamente uguale a quella presentata in Senato da Giulio Tremonti, venisse approvata, verrebbe meno la subalternità dell’Italia alle leggi europee e si stabilirebbe che le norme dei Trattati e degli altri atti dell’Unione europea, sono applicabili a condizioni di parità e solo se compatibili con i principi di sovranità, democrazia e sussidiarità, nonché con altri principi della Costituzione italiana”.
“In Germania -conclude La Russa, che confida in un’ampia convergenza delle altre forze politiche – una legge simile già esiste. Non vedo pertanto il motivo per il quale anche l’Italia non debba averla”.


IN ALLEGATO LA PROPOSTA DI LEGGE COSTITUZIONALE
