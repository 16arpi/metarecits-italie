FdI, Meloni: in piazza per rilanciare nostre proposte

  “Fratelli d’Italia non ha votato la fiducia al governo Letta, ma abbiamo detto che voteremo i provvedimenti che porterà quando dovessero essere provvedimenti giusti. E chiediamo al Governo di valutare le proposte che Fratelli d’Italia ha da fare per il futuro dell’Italia con la stessa assenza di pregiudizio. Tra queste, che vogliamo rilanciare con la “Staffetta per l’Italia”, ci sono: il tetto alle tasse in Costituzione, l’impignorabilità della prima casa, la divisione tra le banche commerciali e le banche d’affari, iniziative a sostegno di maternità e natalità. E poi le riforme costituzionali e una legge elettorale che venga fatta nell’interesse dei cittadini che votano e non dei partiti che la scrivono. Porteremo queste proposte in Parlamento come le abbiamo portate oggi in piazza e speriamo che il Parlamento le voglia approvare”. 
Lo ha detto il capogruppo di Fratelli d’Italia alla Camera, Giorgia Meloni, nel corso della manifestazione “Una staffetta per l’Italia” in corso di svolgimento a Roma.
Roma, 11 maggio 2013
