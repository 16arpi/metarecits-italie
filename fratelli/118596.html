Coronavirus, Prisco: Da Conte sgarbo istituzionale e timore del voto in Parlamento

“Non accettare un voto parlamentare sul Mes è uno sgarbo istituzionale che nasconde il timore di ricevere dall’Aula un indirizzo opposto rispetto alla volontà dell’esecutivo. Insomma, è sempre più chiaro che Conte preferisca un atteggiamento ondivago pur di tenere assieme una maggioranza sempre più ai ferri corti dove una parte del M5S si rifà o dice di rifarsi al programma elettorale che rifiuta il Mes e un’altra che invece sembra essere disponibile all’ennesima giravolta in nome della poltrona”.
Lo dichiara Emanuele Prisco, deputato di Fratelli d’Italia e capogruppo FDI in commissione Affari costituzionali.

