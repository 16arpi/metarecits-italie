Dl Genova, FdI: Nostra vittoria sede Ansfisa a Genova riconoscimento simbolico e concreto per Liguria

“Grazie a un emendamento di Fratelli d’Italia al “decreto emergenze” ci sarà una sezione della costituenda Agenzia per la sicurezza delle infrastrutture (ANSFISA) dedicata specificamente a strade e autostrade e avrà sede a Genova. Avevamo preso questo impegno alcune settimane fa, ci siamo battuti contro qualche inspiegabile irrigidimento burocratico e alla fine abbiamo vinto. È un riconoscimento simbolico ma anche molto concreto per Genova e la Liguria. Le nostre infrastrutture stradali e autostradali, così come le concessioni che le regolano, sono un bene da preservare, da manutenere, da vigilare: Genova sarà il cuore di questa nuova stagione”.
È quanto dichiarano in una nota il Capogruppo di FdI Francesco Lollobrigida insieme ai primi firmatari dell’emendamento Tommaso Foti e Carlo Fidanza.
