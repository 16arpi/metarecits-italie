Mozioni adozioni, Rampelli: No alle adozioni famiglie gay

“Rendere più veloci le adozioni internazionali significa garantire il diritto inalienabile dei bambini ad avere una famiglia. Il fatto che il numero di coppie disponibili all’adozione rimane di gran lunga superiore a quello dei minori dichiarati adottabili richiede una semplificazione della normativa e delle procedure.
  
Occorre essere meno fiscali nella parte burocratica e concentrare le forze del servizio pubblico sulla prevenzione al fallimento dell’adozione e sull’affiancamento della famiglia adottiva.C’è uniformità tra i partiti nella richiesta di rendere l’adozione accessibile a tutti, meno costosa e quindi capace di escludere una sorta di selezione genitoriale per censo. C’è invece un abisso che ci separa dalla sinistra sulla limitazione del percorso adottivo alle famiglie composte da genitori di sesso differente, a tutela del diritto dei bambini ad avere una mamma e un papà. Ed è invece per questo che il Governo ha espresso parere negativo”. 
È quanto dichiara il capogruppo di Fratelli d’Italia-Alleanza nazionale Fabio Rampelli intervenendo in aula sulle mozioni per favorire le adozioni.
Roma, 15 luglio 2014
