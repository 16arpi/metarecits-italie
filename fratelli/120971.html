Tlc, Butti:

TLC: BUTTI (FDI), GOVERNO CHIARISCA SU TELEFONATA CONTE-GUBITOSI E LETTERA GUALTIERI-PATUANELLI
Se confermate sarebbero pesanti interferenze

“Il governo faccia chiarezza sull’invio di una lettera firmata dai ministri Gualtieri e Patuanelli e sulla telefonata tra il presidente del Consiglio Conte e l’AD di Telecom Gubitosi che sarebbe avvenuta nel mezzo dei lavori del CdA di Telecom. Secondo alcune indiscrezioni di stampa, peraltro mai smentite, il motivo del colloquio sarebbe stata la richiesta del governo di sospendere gli accordi tra il fondo USA KKR e Telecom per l’acquisizione, da parte americana, di una quota della newco di Tim per la rete secondaria. Se la vicenda fosse confermata, si ravviserebbe una pesante interferenza dell’esecutivo Conte nelle dinamiche di una società privata, a guida straniera. Nella scomposta e irrituale condotta del governo, alla luce anche dell’andamento del titolo TIM in borsa, va sottolineato il rischio di alimentare azioni speculative e persino di aggiotaggio. Ci aspettiamo dalla Presidenza del Consiglio chiarimenti urgenti”.
Lo dichiara Alessio Butti, deputato di Fratelli d’Italia e responsabile Tlc di FDI annunciando una interrogazione al governo.
