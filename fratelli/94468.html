Toscana: onestà, competenza e rinnovamento

Hanno voluto esserci personalmente loro per far capire come ritengono strategica la Toscana. In Toscana come in poche altre Regioni, ci saranno Giorgia Meloni e Guido Crosetto in testa alla lista di Camera e Senato. I due fondatori di Fratelli d’Italia, insieme a Ignazio La Russa, saranno presenti nella campagna elettorale toscana e promettono che sarà effervescente. Dietro a loro due autorevoli esponenti che hanno scelto da subito di ripartire da Fratelli d’Italia: Achille Totaro che sarà dietro a Giorgia Meloni alla Camera, e Paolo Marcheschi che invece sarà dietro Guido Crosetto al Senato.  Ci saranno anche esponenti della società civile come il Generale dei Carabinieri, Leonardo Leso, che ha comandato anche il Reggimento Carabinieri Paracadutisti a Livorno e l’imprenditore versiliese Riccardo Zucconi. Le liste esprimono una spiccata rappresentanza di tutte le Province della Toscana. “Non abbiamo indagati o persone sotto processo. Rappresentiamo un altro centrodestra – sottolinea Giovanni Donzelli, capogruppo di Fratelli d’Italia in Consiglio regionale – fatto di persone che in questi anni hanno lavorato con impegno sul territorio e nelle Istituzioni per combattere lo strapotere della sinistra Toscana”. Una classe dirigente emergente che, osteggiata nella sua crescita nei partiti tradizionali, è bene espressa da Francesco Torselli al numero tre in lista alla Camera. A parte Totaro nessuno è mai stato in Parlamento, ma nessuno è improvvisato e debuttante della politica. Sono quasi tutti persone che ci hanno messo la faccia a denunciare e combattere quel sistema di potere e affari in Toscana che ha generato i buchi nelle Asl, nel sistema bancario e i fallimenti delle grandi opere. Una classe dirigente emergente ‘senza paura’ pronta a sostituire il Pdl che non ha mai funzionato sul territori.
Roma, 22 gennaio 2013
