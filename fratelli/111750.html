FdI. Santanchè: Ingresso Maullu conferma progetto politico FdI

“Sono davvero lieta dell’ingresso di Stefano Maullu nella grande famiglia di Fratelli d’Italia, che non cessa di allargarsi. Maullu, politico competente, europarlamentare instancabile e soprattutto amico, ha sempre fatto della difesa degli interessi nazionali dell’Italia la stella polare della sua attività. Era inevitabile che riconoscesse come casa propria il progetto di Giorgia Meloni e di Fratelli d’Italia, quello di un grande movimento sovranista e conservatore che si batta per un’Europa delle nazioni, dei popoli e dell’economia reale. Un progetto in cui tutte le nuove adesioni che stiamo ricevendo ci fanno credere ancora di più. Faccio a Stefano i miei migliori auguri di un buon lavoro, per l’Italia e per gli italiani”
È quanto dichiara in una nota la senatrice e coordinatrice lombarda di Fratelli d’Italia Daniela Santanchè.
