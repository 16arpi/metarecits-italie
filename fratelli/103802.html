Italia sovrana, Mollicone: In piazza più di 25mila per chiedere elezioni subito

“Una piazza straordinaria con più di 25.000 cuori provenienti da tutte le regioni del Paese per chiedere che l’Italia abbia un futuro. Due mesi di lavoro, di militanza e di comunicazione ci hanno condotto fino a questo risultato. E a chi oggi si preoccupa più di fare sciocca dietrologia, soffermandosi sul termine ‘sovrano’ , che sui problemi reali del paese, non possiamo che rivolgere un invito sereno a rileggere la costituzione italiana, ricordando, appunto, che la sovranità appartiene al popolo.  Oggi abbiamo dimostrato che la sfida  alla tecnocrazia e a Renziloni per chiedere elezioni subito, si può vincere. Da qui oggi 28 gennaio  ” iniziò  il futuro “.
Così in una nota, Federico Mollicone, responsabile nazionale Comunicazione e membro dell’Esecutivo nazionale FdI-An, a margine della manifestazione Italia Sovrana.
