Grande Bellezza, Rampelli: Siamo patrioti, quindi contenti ma&#8230;

“Siamo felici per l’Oscar alla Grande Bellezza perché siamo ‘patrioti’. Quando arriva un riconoscimento internazionale di tale importanza al nostro genio non possiamo che esprimere soddisfazione per senso di orgoglio e di appartenenza nazionale. Ci felicitiamo con il regista, attori, tecnici e produttori.
  
Ci dispiacerebbe invece se fosse stata premiata l’immagine che l’Italia dà di sé nella pellicola di Sorrentino: decadente, rinunciataria, statica, viziosa, tipica di un’alta borghesia che ha affollato per decenni salotti e locali avviluppata su se stessa. Roma e l’Italia della Grande Bellezza non sono la quinta scenica nella quale imperversano corruzione morale e sociale. Aspettando un Oscar per un film italiano che parli bene dell’Italia, che non la dipinga stracciona, mafiosa o corrotta, ci uniamo ai festeggiamenti di tutti. W l’Italia”. È quanto dichiara il deputato di Fratelli d’Italia Fabio Rampelli.
Roma, 3 marzo 2014
