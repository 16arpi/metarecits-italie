Banche, Meloni: imporre agli italiani utilizzo quasi esclusivo della moneta elettronica è un potenziale rischio per cittadini

“Imporre agli italiani l’utilizzo quasi esclusivo della moneta elettronica non è soltanto un macroscopico e illegittimo regalo alle banche e alle finanziarie che vendono questo tipo di servizio, ma è potenzialmente un rischio per il risparmio del cittadino. La moneta contante, unica forma di moneta a corso legale riconosciuta dalla BCE, non conosce blackout, disservizi o potenziali fallimenti delle società che gestiscono le carte di credito. Per questo da sempre ci battiamo che il contante sia libero e che ogni cittadino possa liberamente scegliere la forma del suo risparmio e del suo potere d’acquisto”.

Lo scrive su Facebook il presidente di Fratelli d’Italia, Giorgia Meloni.
