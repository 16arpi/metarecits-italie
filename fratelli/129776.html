Amministrative, Santanchè: Dal PD violenza verbale, hanno paura della crescita di FDI

“Le dichiarazioni di esponenti del Pd su Giorgia Meloni e FdI sono violente e fuori luogo. Accusare, come fa il deputato Lia Quartapelle, che FdI abbia preso finanziamenti dalla Russia di Putin merita una querela. Ma è anche il contenuto delle loro affermazioni che desta sconcerto perché si tratta di dichiarazioni dal contenuto estremista e autenticamente violento. Appare evidente che la crescita di Fratelli d’Italia preoccupa Letta e compagni ma faranno bene a rassegnarsi e, se vi riescono, a riportare i toni del confronto politico su un binario civile”.
Lo dichiara la senatrice di Fratelli d’Italia Daniela Santanché.
