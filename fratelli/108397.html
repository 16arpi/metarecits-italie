Regione Lazio, Marsilio: Noi all&#8217;opposizione senza sconti

Il dibattito di oggi in consiglio regionale ha mostrato la serietà e la coerenza di Fratelli d’Italia: ringrazio i nostri tre consiglieri che hanno presentato e depositato una mozione di sfiducia e che solo un altro consigliere dell’opposizione ha finora dichiarato di voler sottoscrivere portando il proprio contributo. Restiamo aperti e disponibili al confronto con le altre forze di opposizione, a cominciare da quelle della coalizione di centrodestra, augurandoci che nessuno voglia consentire al presidente Zingaretti di poter raccontare che esistono “maggioranze variabili” con le quali continuare a governare come se nulla fosse. Il programma politico e programmatico di Zingaretti è l’esatto opposto della cultura politica e dei progetti del centrodestra, ma soprattutto è distante anni luce dai bisogni dei cittadini. Il nostro dovere è di mettere fine a questa esperienza e il prima possibile e FdI sarà in prima fila in questa missione.  È quanto dichiara il senatore Marco Marsilio, Portavoce regionale del Lazio di Fratelli d’Italia.
