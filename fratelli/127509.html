Città metropolitana, Silvestroni: Un risultato eccezionale, grazie a tutti candidati, eletti e non eletti

“Desidero complimentarmi con tutti i candidati, eletti e non eletti, che hanno rappresentato Fratelli d’Italia alle elezioni del consiglio della città metropolitana di Roma Capitale. Sono tutti amministratori locali dei comuni della nostra provincia, che lavorano ogni giorno per le istanze dei territori, e che hanno fornito un contributo importante per l’ottimo risultato della nostra lista. A loro, come Presidente di Fdi della provincia di Roma, ribadisco la mia riconoscenza per il grande impegno profuso”. 
Lo dichiara il deputato Marco Silvestroni, presidente di Fdi della provincia di Roma, che aggiunge:
“Colgo l’occasione per rivolgere i miei complimenti agli eletti Volpi, Grasselli, Palombi, Ferrarini e Cacciotti e a tutti i candidati di FDI: Frascarelli, Gatti, Vasoli, Malpicci, Mattoni e Nicolai che si sino impegnati al massimo e ottenuto risultati  egregi, che evidenziano l’ottimo lavoro che svolgono  sul  territorio”.
