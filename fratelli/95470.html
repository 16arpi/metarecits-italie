Moda Lvmh, Crosetto: Inaccettabile commento ministro Zanonato

«Il commento del ministro dello Sviluppo economico Zanonato sulle aziende italiane che passano in mano straniera è inaccettabile. Lui è un ministro dello Stato Italiano. Dovrebbe sapere ciò che i francesi hanno fatto dopo le acquisizioni in Italia perché c’è una storia che parla: Fiat ferroviaria, Parmalat, Edison. Una grande azienda italiana, marchio internazionale, che perde parte della sua italianità è una sconfitta per tutti, per il governo e per il Paese. Uno dei suoi compiti è evitare cose di questo tipo, anzi cercare di aiutare le nostre aziende a crescere all’estero. Se fosse successo in Francia ed un ministro avesse fatto un commento di questo tipo, sarebbe durato in carica tre ore. Forse lui pensa che il suo compito sia quello di distribuire i commissariamenti delle aziende in difficoltà tra gli amici e gli amici degli amici, ma è un altro». 
È quanto dichiara il coordinatore nazionale di Fratelli d’Italia, Guido Crosetto. 
Roma, 9 luglio 2013
