Roma: nei Municipio X e XII nascono gruppi consiliari &#8220;Fratelli d&#8217;Italia&#8221;

Continua ad allargarsi nella Capitale il consenso del nuovo movimento Fratelli d’Italia – centrodestra nazionale, fondato da Giorgia Meloni, Guido Crosetto e Ignazio la Russa. Oggi nei Municipi X e XII di Roma Capitale sono nati i gruppi consiliari del nuovo movimento politico.
“Per noi è una grande soddisfazione portare sul territorio le istanze di rinnovamento che il movimento ‘Fratelli d’Italia – Centrodestra nazionale intende portare avanti a livello nazionale.  Siamo usciti dal Pdl perché in un momento di forte crisi economica e valoriale, come quello che stiamo vivendo, crediamo sia necessario restituire entusiasmo ai tanti delusi dalla politica, attraverso la creazione di movimento politico totalmente rinnovato in cui prevalgano valori quali il merito, la partecipazione e l’onestà”.
È quanto dichiarano in una nota congiunta i consiglieri municipali di ‘Fratelli d’Italia – Centrodestra nazionale’, Fulvio Giuliano, vicepresidente del Consiglio del X Municipio, Simone Sordini, presidente della Commissione Lavori Pubblici al Municipio XII e Maurizio Cuoci, assessore all’Ambiente del Municipio XII
