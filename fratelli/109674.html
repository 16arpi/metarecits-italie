Libano, Ferro: Congratulazioni a Del Col, altissima professionalità

“Da componente della IV commissione Difesa della Camera dei Deputati, e ancor più da calabrese fiera di avere nella propria regione il glorioso Primo Reggimento Bersaglieri di stanza a Cosenza, desidero esprimere le mie più vive congratulazioni al generale di divisione dei Bersaglieri Stefano Del Col,  per il nuovo prestigioso incarico di Comandante della Missione Onu Unifil in Libano”.
E’ quanto afferma il deputato di Fratelli d’Italia Wanda Ferro, che prosegue: “Sono certa che il comandante Del Col opererà nel complesso contesto libanese, contrassegnato da fattori economici, sociali, politici ed etnici estremamente critici, con le sue doti di altissima professionalità e grande determinazione, che da sempre lo hanno contraddistinto, contribuendo ad esaltare il prestigio dell’Italia e delle sue Forze Armate in uno scenario internazionale e di elevata importanza strategica”.
