Ue, Fiocchi: Commissione Ue tuteli allevatori europei

L’eurodeputato di Fratelli d’Italia- ECR Pietro Fiocchi ha inviato,  insieme al collega spagnolo di Vox Hermann Tertsh,  una lettera ai Commissari Ue Stella Kyriakides (Salute e Consumatori) e Janusz Wojciechowski (Agricoltura) nella quale si chiede il rispetto e l’apprezzamento per gli allevatori europei,  oggetto negli ultimi mesi di campagne di discredito e vessazioni. Si sono registrati,  infatti, assalti ad aziende e attacchi da parte dei media, associati a una crescente disinformazione sul consumo di carne sulla base di una interpretazione distorta del cosiddetto Green Deal.>>>> La pandemia ha dimostrato che il settore agricolo e zootecnico sono attivita’ vitali e strategiche che garantiscono la nostra sicurezza e il nostro fabbisogno alimentare. Nonostante la situazione critica del settore le critiche infondate non sono cessate e assistiamo a  tentativi di fermare le campagne di promozione della carne di qualità europea.  “Siamo pienamente consapevoli scrivono i due eurodeputati, entrambi appartenenti al Gruppo ECR, degli elevati standard di produzione di carne nell’UE e riconosciamo ciò che gli agricoltori e gli allevatori hanno fatto per migliorare la salute e il benessere degli animali per fornire carne di qualità ai consumatori. Siamo orgogliosi della carne prodotta nell’Unione Europea e confidiamo che la Commissione non ceda alle pressioni  e al ricatto dei detrattori che cercano solo di criminalizzare il consumo di carne, danneggiando l’immagine dei nostri agricoltori e allevatori. Questo contesto richiede, concludono Fiocchi e Tertsh, una risposta urgente e forte da parte della Commissione Europea per tutelare l’allevamento ed il consumo di carne dalle false notizie e dalla disinformazione continua”.
