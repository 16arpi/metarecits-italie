Marche, Fidanza: Sostegno Berlusconi a Spacca è tradimento&#8230;

…ELETTORI CENTRODESTRA. «Il sostegno di Forza Italia a Spacca, che a detta di Berlusconi rappresenta un’opportunità, è in realtà il tradimento degli elettori di centrodestra della nostra regione e la rinuncia a costruire una vera alternativa al blocco di potere Spacca-Pd che ha malgovernato le Marche per troppi anni. Ci dispiace che il presidente Berlusconi sia stato tratto in inganno dagli esponenti locali del suo partito, che più che classe dirigente si sono dimostrati una classe negligente, gente pronta a vendere l’anima e a sposare il peggiore trasformismo pur di salvare lo strapuntino. Saranno molti gli elettori marchigiani che a questo voltafaccia risponderanno votando per Francesco Acquaroli e per la coalizione Fratelli d’Italia – Lega, il voto utile, l’unica vera opzione alternativa, per un centrodestra di valori contro un centrosinistra di poltrone».
Lo dichiara in una nota il commissario regionale nelle Marche di Fratelli d’Italia-An Carlo Fidanza.
