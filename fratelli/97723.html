Pdl cognomi, La Russa: Si perde ogni riferimento familiare

“Una norma che consente a due fratelli di avere due cognomi diversi fa perdere qualunque riferimento familiare.

Non mi scandalizzerei e non avrei nulla da eccepire se il Parlamento votasse a favore del cognome della madre ma che all’interno della stessa generazione, due familiari abbiano due cognomi diversi fa perdere il senso di appartenenza ad una famiglia. Preannuncio quindi il mio voto contrario”.
Così Ignazio La Russa, deputato di Fratelli d’Italia-Alleanza Nazionale intervenendo in Aula sull’esame degli emendamenti al testo unico in materia di attribuzione del cognome ai figli.
