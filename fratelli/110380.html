Sud, Stancanelli: Fondi da destinare alle infrastrutture del sud al 50%

“Barbara Lezzi, ministro per il Sud, ha solo riproposto quanto già esposto in passato dall’ex presidente del Consiglio Gentiloni avanzando una clausola del 34 per cento sugli investimenti per il Mezzogiorno. Il Sud deve diventare una priorità nazionale ed è per questo che Fratelli d’Italia propone invece di portare i fondi da destinare alle infrastrutture del Mezzogiorno al 50 per cento. Un governo che si è autodefinito del cambiamento dovrebbe adoperarsi in modo innovativo, senza copiare e incollare le idee del Partito democratico”. È quanto sostiene il senatore di Fratelli d’Italia Raffaele Stancanelli.
