Famiglia, Meloni: 8, 9 e 10 maggio FdI in piazza contro ideologia gender

…CONTRARI A DDL CIRINNÀ E DDL FEDELI. «La nostra idea di politica si fonda sulla difesa dei più deboli. Per questo Fratelli d’Italia sarà in piazza l’8, il 9 e il 10 maggio con una grande mobilitazione su tutto il territorio nazionale e domenica aderirà senza simboli di partito alla “Marcia per la Vita” a Roma: vogliamo difendere la famiglia tradizionale e il diritto di un bambino ad avere un padre e una madre e contrastare l’ideologia di gender e la sua folle diffusione nelle scuole. Ci batteremo contro la deriva ideologica che questo Governo e il Pd stanno cercando di imporre in Italia, attraverso due provvedimenti scellerati: il ddl Cirinnà sulle unioni civili che introduce la “stepchild adoption” e apre di fatto le porte all’utero in affitto e ‎il ddl Fedeli sull’insegnamento dell’educazione sessuale di genere nel nostro sistema scolastico».
È quanto dichiara il presidente di Fratelli d’Italia, Giorgia Meloni.
