Autostrade, La Russa: Governo intervenga sui disagi sulla A12 in Liguria, situazione da terzo mondo


“Il governo intervenga per eliminare i disagi causati dalla chiusura della tratta autostradale in prossimità del casello di Chiavari, una situazione che sta creando problemi a residenti e turisti proprio alla vigilia della stagione estiva. La Liguria in questo momento è il terzo mondo in fatto di viabilità e chiediamo che sia considerata prioritaria la situazione che verte a livello autostradale sulla regione, anche se la risposta del ministro Giovannini ci lascia del tutto insoddisfatti perché vogliamo fatti e non parole”.
Lo dichiara il vicepresidente del Senato di Fratelli d’Italia, Ignazio La Russa, nel corso del question time.  
“E’ gravissimo ed irresponsabile da parte di Autostrade – conclude La Russa – prevedere la paralisi del traffico cittadino senza preventivamente coordinarsi su timing e modalità con i Comuni interessati sui cui si riversano inevitabilmente i disagi poiché impossibilitati ad organizzarsi preventivamente. La stagione estiva è di vitale importanza per l’economia regionale, ed è già partita in ritardo e con molteplici problematiche dovute agli adeguamenti cui debbono attenersi gli operatori per garantire la sicurezza sanitaria”.


