Superbonus, Ciaburro: indispensabile per ripartenza settore edilizio

“Ancora una volta il governo Draghi è lontano anni luce dai cittadini. Il Superbonus 110 ed il bonus facciate sono indispensabili non solo per i condomini nelle città ma anche per la riqualificazione dei borghi montani e dei paesi nelle aree interne. Dopo un anno e mezzo di pandemia che ha sconvolto il sistema economico italiano, le due misure dei bonus sono imprescindibili per la ripartenza del settore edilizio. Tutti i cittadini meritano gli stessi diritti, sia che vivano in un condominio a Torino piuttosto che in una casa singola nel Comune di Argentera. Fratelli d’Italia non accetterà mai una discriminazione simile e si batterà per la proroga delle due misure economiche”. 
Lo dichiara Monica Ciaburro, deputato di Fratelli d’Italia.
