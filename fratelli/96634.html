Immigrati, Scurria: Renzi utilizzi fondo Ue per rimpatri irregolari

“E’ stato approvato in Pe Il fondo migrazione e sorveglianza delle frontiere. L’Ue avrà a disposizione 3.137,42 milioni e l’‘Italia potrà usufruire di circa il 12% del budget per finanziare il sistema di accoglienza, di asilo, e le misure di integrazione e rimpatrio.Dato che i governi Letta-Renzi hanno svuotato del tutto il fondo per il rimpatrio, rendono di fatto impossibile il rimpatrio degli immigrati irregolari, spero che questi soldi siano semplicemente utilizzati al meglio.
  
Inoltre trovo bizzarro che altri Paesi come la Spagna e la Grecia avranno a disposizione molti più soldi di noi. Sappiamo benissimo qual è il livello di esposizione delle coste italiane rispetto a quelle spagnole e greche, soprattutto se consideriamo l’estensione del territorio. Mi rammarico dunque che la nostra Nazione prenderà meno degli altri Stati e mi auguro che la ridotta disponibilità economica non vada a compromettere l’efficacia dei sistemi di controllo”.
E’ quanto dichiara l’eurodeputato di Fratelli d’Italia – Alleanza Nazionale, Marco Scurria
Strasburgo 13 marzo 2014
