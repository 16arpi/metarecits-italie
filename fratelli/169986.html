Interporti: con Pdl riordino settore di importanza strategica

“E’ iniziata oggi alla Camera dei deputati la discussione sulla legge quadro in materia di Interporti della quale sono primo firmatario. L’iter della proposta di legge, a seguito della proficua discussione in commissione approda in Aula alla Camera con un testo che mira a riorganizzare e riordinare la disciplina degli Interporti. Si tratta di una materia che riveste un’importanza strategica per l’economia e lo sviluppo della nostra Nazione la cui normativa è ferma al 1990. Dopo 34 anni, durante i quali la logistica internazionale ha visto profondi mutamenti e il potenziamento dell’intermodalità, anche attraverso la creazione dei corridoi Ten-T, lo sviluppo delle Supply Chain, le reti materiali e immateriali, rendono ormai non più rinviabile la discussione e l’approvazione di questa legge”. 
Lo dichiara il deputato di Fratelli d’Italia Mauro Rotelli, Presidente della Commissione Ambiente, Territorio Lavori Pubblici della Camera.
