Centrodestra, Fidanza: In Fratelli d&#8217;Italia un altro esercito di patrioti

“Diamo il benvenuto in Fratelli d’Italia a 220 nuovi amministratori locali che hanno aderito al nostro partito nelle ultime settimane. Un piccolo esercito di patrioti del territorio che si va ad aggiungere alle migliaia di amministratori che già militano in FdI. Come sottolineato da Giorgia Meloni, Fratelli d’Italia si caratterizza sempre di più come il partito dei territori. Siamo al fianco dei sindaci delle zone terremotate, sosteniamo i Comuni nel chiedere modifiche alla circolare Gabrielli che sta penalizzando le sagre e le feste popolari, ci battiamo contro il modello di accoglienza diffusa, combattiamo lo spopolamento delle aree interne, vogliamo il riordino delle province abbandonate a sè stesse.
Da oggi queste battaglie le condurremo con ancora maggior forza”.
È quanto dichiara Carlo Fidanza, deputato e coordinatore nazionale degli Enti Locali di Fratelli d’Italia, a margine dell’evento “È sempre più blu” svoltosi questa mattina a Roma.
