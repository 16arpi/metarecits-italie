Coronavirus, Meloni: In Senato legge per istituire giornata nazionale memoria vittime e alla Camera per estendere qualificazione giuridica di vittima del dovere a chi si è sacrificato, proposte buon senso di FdI

«Fratelli d’Italia vuole onorare degnamente chi ha perso la vita per il coronavirus e presenta in Parlamento due proposte di legge: una in Senato, che vede la Sen Rauti come prima firmataria di tutto il gruppo FdI, per istituire una Giornata nazionale in memoria delle vittime del Covid-19, proponendo la data del 27 marzo, in ricordo della preghiera straordinaria celebrata dal Papa in Piazza San Pietro; una alla Camera per estendere la qualificazione giuridica di “vittima del dovere” al personale medico e sanitario, alle forze di polizia, al personale dei vigili del fuoco e della protezione civile e a tutti coloro che si sono sacrificati nella guerra al coronavirus. Due proposte di buon senso che, mi auguro, possano essere condivise da tutte le forze politiche».
Lo dichiara il presidente di Fratelli d’Italia, Giorgia Meloni.
