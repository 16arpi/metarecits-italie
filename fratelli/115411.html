Provincia di Roma, Silvestroni: Governo Pd-M5s? Fratelli d&#8217;Italia della Provincia di Roma si sta mobilitando per stare al fianco di Giorgia Meloni e scendere in piazza

Fratelli d’Italia della provincia di Roma risponde alla chiamata alla piazza della Presidente del partito Giorgia Meloni in caso di nascita di un governo anti articolo 1 della Costituzione Pd-M5s. Ci stiamo preparando per essere in tanti dalla provincia di Roma per dire no al governo dell’inciucio e delle poltrone nel giorno del voto della fiducia.
In provincia di Roma abbiamo sconfitto il Pd in tantissimi Comuni alle ultime elezioni amministrative e siamo usciti con una percentuale del 9% alle elezioni europee. Siamo cresciuti presentando in tutti i Comuni chiamati al voto a Maggio una classe dirigente preparata e programmi realizzabili alternativi alla politica fallimentare di centrosinistra ma anche ri al M5S.
I grillini da Di Maio fino  alla provincia di Roma con a capo l’inconcludente e  improvvisata Raggi stanno dimostrando una volta di più di essere deleteri per i territori e di avere una paura folle di confrontarsi con i cittadini, e oggi anche con la loro base,  perché sanno che non saranno mai più rieletti. L’ alleanza con il PD dimostra la loro disperazione e la debolezza del pessimo presidente della Regione Lazio, Zingaretti. Scenderemo in piazza tra la gente dove siamo sempre stati per difendere la sovranità del popolo italiano” lo dichiara in una nota il deputato e Presidente provinciale romano di Fratelli d’Italia Marco Silvestroni. 

