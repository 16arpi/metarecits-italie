Made in Italy, FdI: 85% italiani ignora esistenza di ostrica nostrana, bisogna intervenire

“Apprendiamo con sorpresa come l’85% degli italiani ignori l’esistenza delle ostriche made in Italy: è un dato su cui bisogna riflettere e che invita a un intervento politico tempestivo”, lo dichiara Luca De Carlo deputato di Fratelli d’Italia.
“Ancora una volta ci troviamo di fronte a un prodotto gastronomico italiano che non ha nulla da invidiare dal punto di vista della qualità a quelli esteri, in particolare alle ostriche che provengono dalla Francia. Ben 200 tonnellate di ostriche, infatti, vengono allevate in Italia: sono numeri che testimoniano una crescita importante, ma ancora lenta se si pensa alle 120 mila tonnellate francesi. Per questo occorre credere fortemente e sostenere le eccellenze alimentari italiane, ad esempio introducendo da subito l’iva al 5% per queste aziende che portano in alto il made in Italy”.
