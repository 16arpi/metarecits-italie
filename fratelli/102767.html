Sisma, Meloni su facebook: Mia pagina a disposizione per segnalare le iniziative di solidarietà in corso


«Inutile dire che questa mia pagina facebook è a disposizione di chiunque voglia segnalare iniziative di solidarietà e di raccolta fondi e beni di prima necessità in corso in tutta Italia. Vi Invito perciò a darne notizia: se avete info non esitate a scrivere, anche io lo farò».
È quanto scrive su facebook il presidente di Fratelli d’Italia, Giorgia Meloni in un post che riporta la notizia di centri di raccolta di beni di prima necessità attivati da FdI a Roma e Rieti. Da ieri tanti volontari del movimento sono mobilitati per raccogliere generi di prima necessità in tutta Italia, attraverso banchetti, gazebo e presso le sedi cittadine. Sul sito del movimento, inoltre, è stata attivata la pagina ‘Speciale emergenza’ a che riporta aggiornamenti ed estremi delle iniziative sul territorio.
«L’Italia è una grande Comunità – spiega Meloni nel post – stringiamoci intorno alla nostra gente che soffre, con umiltà e discrezione. Ricostruiremo i nostri paesi, le nostre case, le nostre Chiese, pietra su pietra».
