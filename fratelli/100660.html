Banca d&#8217;Italia, Mollicone: Se Visco indagato lasci. Governatore deve essere al di sopra di ogni sospetto e arbitro imparziale.

MINISTRO PADOAN GARANTISCA INDIPENDENZA E TRASPARENZA BANCA D’ITALIA. Se confermata la notizia dell’indagine per truffa e corruzione sull’attuale governatore di Banca d’Italia, Ignazio Visco, sarebbe di estrema gravità e dovrebbe portare alle immediate dimissioni del governatore. La massima carica di via Nazionale deve essere, infatti, al di sopra di ogni sospetto e il suo coinvolgimento in una simile vicenda ne mina la credibilità nazionale e internazionale.

Se  i capi d’accusa contestati dovessero essere riscontrati, poi, ci troveremmo dinanzi ad una Banca d’Italia istituzionale che invece di fare da arbitro imparziale interferisce negli assetti proprietari delle singole banche per tornaconto personale. Il ministro Padoan intervenga subito e riferisca per garantire le funzioni di vigilanza e indipendenza della Banca d’Italia.
