Butti: ingiustificata straripante presenza di Ingroia in tv

Condivido le dichiarazioni di uno dei fondatori di Fratelli d’Italia, Guido Crosetto, e pertanto invito il presidente della Commissione di Vigilanza, Sergio Zavoli, a farsi promotore presso i vertici Rai di una richiesta urgente per riequilibrare la presenza e la visibilita’ dei partiti sulle reti pubbliche. Lo afferma Alessio Butti, capogruppo di Fratelli d’Italia – Centrodestra nazionale  in Commissione Vigilanza Rai. “Appare infatti del tutto ingiustificata – aggiunge – la straripante presenza televisiva del partito di Ingroia, che tra l’altro non ha una rappresentanza parlamentare. Notiamo con disappunto come i vertici Rai nominati da Monti siano tutt’altro che super partes, e come Fratelli d’Italia-Centrodestra Nazionale sia spesso ignorato.
 
Chiediamo un immediato riequilibrio degli spazi nel rispetto della legge e del regolamento sulla par condicio approvato dalla Commissione di Vigilanza Rai”, conclude Butti.
