Quirinale, La Russa: Renzi usa Mattarella per aggiustare pezzi sinistra e&#8230;

…REGOLARE CONTI CON FI. “Non sorprende il repentino cambiamento di rotta di Alfano e di buona parte di Forza Italia che finiscono inevitabilmente per sottostare al diktat di Renzi.

E’ un peccato che una personalità come Sergio Mattarella che, come lui sa ho sempre personalmente stimato molto, sia stata usata da Renzi per aggiustare i pezzi rotti della sinistra e per regolare i conti con Alfano e Berlusconi. Renzi avrebbe dovuto proporlo a tutti per un voto condiviso sin dalle prime votazioni. Questo modo di procedere tra liti, sotterfugi e colpi di mano mi conferma la necessità di battersi perché in Italia anche il Presidente della Repubblica possa essere eletto dai cittadini”.
Lo dichiara Ignazio La Russa, deputato di Fratelli d’Italia -Alleanza Nazionale.
