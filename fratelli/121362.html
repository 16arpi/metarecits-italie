Tutela Vittime, Pellegrino: Assicurare alla giustizia assassini di Francesco Traiano

“Il Dipartimento Tutela Vittime di Fratelli d’Italia  esprime la sua vicinanza al dolore che ha colpito la famiglia di Francesco Traiano, morto dopo 3 settimane di coma a seguito di una brutale aggressione  da parte di tre malviventi durante una rapina nel suo bar a Foggia. E’ inaccettabile che un giovane debba morire per difendere il proprio lavoro. In questi mesi il tema covid e’ diventato così totalizzante  da dimenticare altre emergenze divenute croniche, come la criminalità che continua a imperversare nelle nostre città.   Auspichiamo che i delinquenti, ancora a piede libero, vengano presto consegnati alla giustizia, perché il fatto che possano ancora commettere altri delitti è una sconfitta per l’intera collettività. ” È quanto si legge in una nota congiunta del coordinatore nazionale del Dipartimento Tutela Vittime di Fratelli d’Italia Cinzia Pellegrino e di Antonella Zuppa responsabile provinciale del dipartimento.
