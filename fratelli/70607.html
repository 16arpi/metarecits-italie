Lombardia, Lucente: oggi presentata Patrizia Baffi nuovo consigliere in gruppo Fdi consiglio regionale

“Oggi abbiamo annunciato il nuovo ingresso nel Gruppo di Fratelli d’Italia in Consiglio regionale: la consigliera Patrizia Baffi.
FdI cresce in Italia, cresce nei sondaggi e cresce anche in Regione, a dimostrazione del buon lavoro che stiamo svolgendo in Lombardia. L’ingresso della collega Baffi segue un lungo periodo di avvicinamento e di dialogo sui temi che condividiamo. Abbiamo visto in lei una risorsa per il futuro e una donna capace, che non è mai stata valorizzata appieno in questi tre anni. Personalmente oltretutto posso dire che ci lega una sincera amicizia e un amore condiviso per lo stesso territorio, che conosciamo bene e che vogliamo aiutare con il nostro lavoro. Unire le nostre forze per il sud-est Milanese e il Lodigiano sarà un’occasione per fare ancora meglio e ancora di più per i nostri cittadini” 
Lo dichiara Franco Lucente, capogruppo di Fratelli d’Italia in Regione Lombardia.
