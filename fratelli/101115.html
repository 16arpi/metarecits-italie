Unioni civili, appello Meloni a Fi e Lega: Centrodestra sia unito contro adozioni gay e utero in affitto

«Difendere il diritto di un bambino di avere un padre e una madre e tutelare la dignità della donna contro la pratica disumana dell’utero in affitto sono due battaglie che devono contraddistinguere il centrodestra e l’alternativa al Governo di sinistra guidato da Renzi e Alfano. Il centrodestra deve tornare ad essere unito anche su valori e battaglie dirimenti come quella per la difesa della famiglia, dopo che ha saputo farlo bene sui temi economici con la battaglia parlamentare contro la legge di stabilità. Per questo rivolgo un appello a Forza Italia e Lega Nord: creiamo un fronte parlamentare che dica no alla stepchild adoption, alle adozioni gay e all’utero in affitto e sappia battersi per rimettere la famiglia e la natalità al centro dell’agenda politica».
Lo dichiara il presidente di Fratelli d’Italia, Giorgia Meloni.
