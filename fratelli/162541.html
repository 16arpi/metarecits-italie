Gaypride, Rampelli: il Presidente Rocca rispetta la legge

 “Ha fatto bene il presidente Rocca. Un conto è sostenere il diritto di chiunque a sfilare e a manifestare per le proprie opinioni, diritto che non è minimamente legato a un patrocinio, altro conto è pretendere che le istituzioni condividano queste opinioni. Un patrocinio è infatti un’adesione alle idee rappresentate dai promotori di una manifestazione e, sull’utero in affitto, il presidente Rocca e la maggioranza di centrodestra, la pensano in maniera opposta, senza considerare che il gay pride pubblicizza una pratica vietata per legge. Dunque chi chiede tolleranza verso le proprie idee la dimostri verso quelle degli altri”.  
E’ quanto dichiara il vicepresidente della Camera dei deputati Fabio Rampelli di Fratelli d’Italia. 
