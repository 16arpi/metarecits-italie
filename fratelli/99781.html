Mafia Capitale, Meloni: Bene lettera Ghera a consiglieri comunali&#8230;

…È IL TEMPO DELLA RESPONSABILITÀ PER EVITARE COMMISSARIAMENTO. «Condivido e sostengo l’iniziativa del capogruppo di Fratelli d’Italia in Campidoglio, Fabrizio Ghera, che oggi ha inviato una lettera a tutti i consiglieri comunali per chiedere le dimissioni di massa e lo scioglimento anticipato del Consiglio comunale di Roma. Mi auguro che i consiglieri raccolgano l’appello di FdI e facciano quello che il sindaco Marino avrebbe dovuto fare da tempo per il bene della Città Eterna: rassegnare le dimissioni per evitare alla Capitale d’Italia la vergogna di un commissariamento per mafia e restituire la parola ai cittadini romani con il ritorno alle urne. Questo è il tempo della responsabilità e spero che, di fronte a quanto sta accadendo, tutti si rendano conto che ora la priorità è cancellare il marciume e non difendere interessi di partito».
È quanto dichiara il presidente di Fratelli d’Italia, Giorgia Meloni.
