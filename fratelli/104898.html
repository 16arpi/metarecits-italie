Musei, Rampelli: Ennesima bocciatura per Renzi

“Renzi è tornato  in splendida forma, arrogante come quando ha violentato la scuola con la riforma, salvo poi pentirsene, come quando ha varato la legge elettorale, tanto perfetta che ci sarebbe stata copiata da tutta Europa, come quando ha scritto la riforma della Costituzione, finendo poi sotto le rovine del referendum…”.  È quanto ha dichiarato il capogruppo di Fratelli d’Italia-Alleanza nazionale Fabio Rampelli.
“Oggi si lamenta della bocciatura dei direttori dei musei, se la prende col Tar che secondo lui sarebbe da abrogare, come Campo Dall’Orto in Rai. Abrogherebbe tutto ciò che dissente dal suo pensiero ‘illuminato’. In questo caso dovrebbe essere facile capire che l’unico modo per far lavorare meno la giustizia amministrativa è legiferare bene, governando meglio”.
“Se i procedimenti  sono illegittimi – ha concluso Rampelli- la magistratura amministrativa è l’unica che possa ristorare i cittadini delle ingiustizie subite. E meno male che è laureato in giurisprudenza!”.
