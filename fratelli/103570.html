Amatrice, Rampelli: Siamo tornati, non siamo mai andati via

“Siamo felici, come Fratelli d’Italia, che l’appello del sindaco Pirozzi sia stato accolto con tanta mobilitazione da parte di tutte le forze politiche parlamentari. Noi siamo tornati non solo per senso di appartenenza a queste terre, ma anche per confermare il nostro impegno che dal 24 agosto ci ha visti presenti in tutte le forme anche con nostri volontari. Fratelli d’Italia è stato e sarà accanto alla gente colpita dal sisma fin quando l’ultimo mattone non sarà ricostruito, e l’ultimo negozio non sarà riaperto. Com’era e dov’era.
La nostra azione è stata recepita in gran parte dal Governo nella sessione parlamentare dedicata al terremoto nella quale è stata approvata la nostra mozione capostipite”.

E’ quanto dichiara il capogruppo di Fratelli d’Italia-Alleanza nazionale Fabio Rampelli durante il sopralluogo di oggi ad Amatrice con il sindaco Sergio Pirozzi.
