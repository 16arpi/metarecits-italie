Agenzia Spaziale, Cirielli: Ottima nomina Gen. Preziosa. Curriculum parla per lui

“Sono inaccettabili le polemiche  contro il generale, Pasquale Preziosa, già capo di stato maggiore dell’Aeronautica militare, che figura tra i nomi valutati dal governo per la guida  dell’Agenzia spaziale”: lo afferma in una nota Edmondo Cirielli, Questore della Camera dei Deputati e parlamentare di Fratelli di Italia.
“Preziosa andrebbe giudicato per il suo curriculum e non per il suo status di militare. Nel caso specifico, è un curriculum eccellente. Basta ricordare che è stato al comando della forza armata più tecnologica che esiste. Ha tutte le competenze professionali e accademiche per assumere il ruolo che il Governo gli vorrebbe affidare” – spiega Cirielli
“A differenza di una sinistra italiana, ancora animata da spirito antimilitarista, credo che essere un generale sia un valore e non un limite” –  conclude Cirielli
 
