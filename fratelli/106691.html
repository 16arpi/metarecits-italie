Statali, Meloni: Aumento arrivato casualmente in piena campagna elettorale

“Dopo 10 anni di blocco, finalmente è stato firmato l’accordo per il contratto dei dipendenti pubblici: un aumento da 63 a 117 euro lordi al mese. Una boccata d’ossigeno per i molti dipendenti dello Stato che percepiscono stipendi da fame pur svolgendo ruoli di responsabilità e dovendo spesso lavorare anche per il collega nullafacente. Ma mi chiedo, è normale che questo piccolo aumento arrivi casualmente in piena campagna elettorale? Come gli 80 euro sono arrivati casualmente durante le elezioni europee e il bonus diciottenni è arrivato durante il referendum costituzionale? Veramente la sinistra crede di potersi comprare il voto degli italiani con le mance elettorali degne della peggiore politica? Fratelli d’Italia è un’altra cosa. Noi preferiamo conquistarci la fiducia degli italiani con la nostra serietà e la nostra credibilità”.
È quanto scrive su Facebook il presidente di Fratelli d’Italia, Giorgia Meloni.
