Csm, Foti: Giuffrè completa membri laici

“Con l’elezione di Felice Giuffrè, uomo di grande caratura professionale e umana, il Parlamento completa la composizione laica del Csm. Dopo la solita campagna denigratoria alimentata da certa sinistra nei confronti di Giuseppe Valentino, che per senso di responsabilità ha preferito fare un passo indietro per evitare di inquinare le elezioni con spregiudicati spruzzi di fango nei suoi confronti, mi congratulo con il professor Giuffrè e con gli altri nove componenti che siederanno in seno al Csm. Sono sicuro che tutti adempiranno con doveroso senso di responsabilità al compito che il Parlamento in seduta comune gli ha assegnato”.
 
Lo dichiara Tommaso Foti, capogruppo di Fratelli d’Italia alla Camera.
