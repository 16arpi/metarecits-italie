L. Elettorale, Meloni: No ritorno a mattarellum, proposta FdI mette sistema in sicurezza

«Sì all’immediata modifica della legge elettorale, no al ritorno al mattarellum che non garantisce governabilità e stabilità. La proposta di Fratelli d’Italia è una vera ‘clausola di salvaguardia’, che mette in sicurezza il nostro sistema elettorale e può essere approvata in una settimana.
  
Tre le modifiche previste: premio di maggioranza al Senato su base nazionale come alla Camera; abolizione delle scandalose liste bloccate e introduzione del voto di preferenza; introduzione di una soglia minima sul premio di maggioranza così come prescritto dalla Corte Costituzionale. In questo modo vengono di fatto corrette le ignominie del porcellum e tutelate le conquiste che il mattarellum non prevede, come come la stabilizzazione del bipolarismo e la possibilità di conoscere al momento del voto il nome del premier, la coalizione e il programma di governo».
È quanto dichiara il presidente dei deputati di Fratelli d’Italia, Giorgia Meloni.
 
Roma, 19 agosto 2013
