Dl Covid, Lollobrigida: fiducia per non fare emergere spaccature maggioranza

“Ennesima fiducia posta sul Dl covid e sulla proroga dello stato di emergenza fino al 31 marzo dal governo dei sedicenti migliori, che ha nuovamente strozzato il dibattito in Aula, continuando a calpestare la democrazia parlamentare. Nel giorno in cui entra in vigore il green pass obbligatorio per i lavoratori over 50, l’esecutivo prosegue sulla strada delle limitazioni delle libertà personali dei cittadini italiani. Misure che si sono rivelate inutili nel fronteggiare la pandemia e su cui il governo deve porre la questione di fiducia per evitare di far emergere le spaccature all’interno della maggioranza su provvedimenti così insensati”. 

Lo dichiara il capogruppo di Fratelli d’Italia alla Camera, Francesco Lollobrigida.
