Meloni alla Verità: FdI disponibile a presentare proposta per giornata della memoria dei crimini comunisti

“Fratelli d’Italia ha sempre condannato tutti i totalitarismi e ora è tempo che le milioni di vittime siano ricordate ufficialmente. La destra italiana ha più volte acceso i riflettori sui crimini dei regimi comunisti ma nonostante questo c’è ancora molto da fare. Per questo aderire alla battaglia proposta dal quotidiano la Verità per istituire una giornata della memoria è un dovere. Lo dobbiamo ai molti italiani uccisi a guerra finita; lo dobbiamo alle vittime di Katyn, alle quasi 5 milioni di vittime dell’Holodomor in Ucraina, lo dobbiamo a chi, oggi, subisce la dittatura comunista in Korea del Nord o quella di Maduro in Venezuela”
E’ quanto ha dichiarato il presidente di Fratelli d’Italia, Giorgia Meloni, in un’intervista al quotidiano “la Verità”.
“Assicuro il totale sostengo dei gruppi parlamentari di Fratelli d’Italia e la disponibilità a presentare una proposta di legge in Parlamento. Come Alleanza Nazionale presentammo un’analoga proposta di legge a firma Gustavo Selva. I tempi non erano maturi, spariamo che lo siano oggi. È ora che giustizia sia fatta – spiega ancora Meloni -. Se si può trovare sostegno anche tra gli altri partiti, almeno Lega e Forza Italia? Da qualche tempo nulla è diventato scontato. In questi giorni il governo di cui fa parte la Lega si è schierato di fatto con Maduro; o nella precedente legislatura Forza Italia si è ritrovata al governo con gli “ex” comunisti.  I tempi? Noi non siamo come gli improvvisati del Movimento 5 Stelle. Dal momento in cui La Verità ci porterà le firme, siamo in grado di depositare il disegno di legge in pochi giorni. La discussione del ddl dipenderà dalle forze di maggioranza”.
