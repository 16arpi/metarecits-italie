Mattarella, Silvestroni: Il Presidente della Repubblica non garantisce gli interessi degli italiani

“Mattarella continua a ripetere di essere un Presidente di garanzia. Ci chiediamo però chi e quali interessi il Presidente della Repubblica stia garantendo. Certamente non quelli degli italiani, certamente non quelli dei tanti cittadini ed elettori che il 4 marzo scorso avevano scelto con chiarezza di cambiare pagina rispetto alle politiche di governi tecnici e proni alle lobbies delle banche e delle finanze. Invece sembrerebbe proprio che sia a loro che il Presidente della Repubblica italiana oggi risponde. Il veto su Savona, Ministro dell’Economia, è un atto incomprensibile che non può essere in alcun modo tollerato. Un paese dove non è possibile esprimere delle opinioni diverse sul ruolo dell’Italia in Europa non può più definirsi una democrazia, assomiglia molto più ad una dittatura” lo dichiara in una nota il deputato di Fratelli d’Italia Marco Silvestroni.
