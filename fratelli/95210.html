Difesa-sicurezza, Cirielli: Pd e Pdl mantengano parola data su blocco stipendi comparto

  “Pd e PdL mantengano la parola data e impediscano un’ulteriore proroga del blocco degli stipendi per gli appartenenti al comparto Difesa-Sicurezza. Il personale ha subito negli ultimi tre anni forti penalizzazioni e mortificazioni, con ripercussioni fino al 40% sulla retribuzione oltre che sul trattamento pensionistico. Estendere ulteriormente il blocco potrebbe avere indubbie ricadute motivazionali. Ancora una volta il Governo ignora Cocer e sindacati di categoria negando sia il ruolo negoziale che la specificità del comparto riconosciuta per legge. Mi auguro che il Governo non voglia tradire nuovamente gli appartenenti alle Forze Armate e alle Forze dell’Ordine, e mantenga l’impegno preso nella scorsa legislatura dal Pd e dal Pdl di escludere il comparto dalla proroga del blocco degli stipendi per il 2014”. 
 
È quanto ha dichiarato Edmondo Cirielli, deputato di Fratelli d’Italia, nel corso del suo intervento alle Commissioni riunite Lavoro ed Affari Costituzionali.
Roma, 29 maggio 2013
