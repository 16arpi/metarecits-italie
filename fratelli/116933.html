Intercettazioni, Varchi: Maggioranza raffazzonata dà luogo a mercimonio dei diritti

“Il PD rinnega se stesso e cede sul rinvio della riforma su prescrizione ottenendo in cambio una bislacca riforma delle intercettazioni. Questa maggioranza raffazzonata sta dando luogo a un mercimonio dei diritti e del diritto invece di intervenire seriamente sul sistema giustizia garantendo tempi certi e ragionevoli ai processi civili e penali. Fuggire dal dibattito parlamentare, come fanno PD e M5S anche su questi temi, è la cifra di un’alleanza moribonda ed arrogante”.

Lo dichiara Carolina Varchi, deputato di Fratelli d’Italia e capogruppo Fdi in Commissione Giustizia.
