Migranti, Meloni: Su nuovo centro in parco Veio desolante silenzio Raggi, solo sinistra può trasformare sede Protezione Civile in centro accoglienza

«Solo la sinistra può pensare di trasformare un centro polifunzionale della Protezione Civile collocato all’interno di un’area regionale protetta e costato ben 6 milioni di euro in un enorme centro d’accoglienza per immigrati. Ma è quello che il Governo Gentiloni e la Regione Lazio intendono fare alle porte di Roma con il centro di via Prato della Corte nel Parco di Veio. Il tutto nel desolante silenzio di Virginia Raggi, sindaco di Roma e della Città metropolitana, che probabilmente si è già dimenticata di aver chiesto una “moratoria” sull’arrivo di altri immigrati nella Capitale. Fratelli d’Italia è scesa in piazza ieri con i cittadini, ha presentato un’interrogazione parlamentare al ministro Minniti e continuerà a battersi contro questa scelta scellerata».
Lo scrive su Facebook il presidente di Fratelli d’Italia, Giorgia Meloni.
