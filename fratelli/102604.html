Risparmio, Rizzetto: Uniti in difesa dei cittadini traditi

«Mi unisco alle parole di Raffaele Zanon a sostegno di tutti quei cittadini traditi e truffati dalle banche che sono scesi ieri in piazza a Treviso, per gridare la loro rabbia contro un governo sottomesso alla lobby bancaria, che nulla ha fatto per tutelare i loro risparmi. Alla manifestazione di Treviso organizzata con le Associazioni da Don Enrico Torta e Tiziana D’Andrea (TN), accanto a famiglie, giovani e meno giovani, hanno aderito numerose associazioni che costantemente si battono in difesa di contribuenti, risparmiatori e consumatori. E’ questa la strada giusta per fare buona politica unendo le forze per far valere i diritti dei cittadini che troppo spesso non ottengono giustizia a fronte di gravi soprusi. Fratelli d’Italia e Terra Nostra saranno sempre in prima linea affinché paghino i responsabili dei dissesti bancari e siano adottate tutte le iniziative necessarie a tutelare preventivamente il risparmio e risarcire coloro che  sono stati traditi dalle banche a cui avevano dato fiducia in buona fede.»
