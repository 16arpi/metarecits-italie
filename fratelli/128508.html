Catasto, Lollobrigida: Governo a trazione sinistra vuole solo aumentare tasse

“Il ricatto del governo sulla riforma del catasto è gravissimo. Una formula che dimostra come la centralità del Parlamento sia un concetto utilizzato, da ministri e alcuni membri della maggioranza, solo a parole e mai nei fatti. Fratelli d’Italia ribadisce la sua contrarietà a un provvedimento che non farà altro che aumentare le tasse sulla casa per i cittadini: una ipotesi irricevibile sempre, ancor di più in un periodo di grave crisi come quello che stiamo vivendo. Per l’ennesima volta, questo esecutivo conferma la sua trazione a sinistra che ha l’unico obiettivo di spremere gli italiani, senza alcuna idea utile per la ripresa economica della Nazione”.

 Lo dichiara il capogruppo di Fratelli d’Italia alla Camera, Francesco Lollobrigida.
