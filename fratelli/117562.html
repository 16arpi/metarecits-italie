Prescrizione, Varchi: Maggioranza terrorizzata ricorre a espedienti inediti

“Brutta pagina oggi in commissione Giustizia. Una maggioranza terrorizzata dal voto e’ costretta a ricorrere ad espedienti inediti, prima negando il voto ad un deputato in sostituzione e poi, ancora una volta, con il voto della Presidente Businarolo che salva il suo governo abbandonando il ruolo istituzionale super partes per gareggiare con il proprio partito. La maggioranza è totalmente nel pallone e vive nel terrore del voto anticipato che spedirebbe a casa decine e decine di parlamentari. La giustizia e la prescrizione sono solo due dei temi su cui il governo scoppierà”.
Lo ha dichiarato il deputato e capogruppo di Fratelli d’Italia in commissione Giustizia, Carolina Varchi.
