Carceri, Cirielli: Con voto di Pd e PdL depenalizzato furto in abitazione e scippo

«Con i voti di tutti i deputati, fatta eccezione per Fratelli d’Italia, e segnatamente con quelli di Pd e purtroppo del PdL, oggi è stato sostanzialmente depenalizzato il furto in abitazione e il furto con strappo, cioè lo scippo. Non si andrà più in carcere. Nella migliore delle ipotesi, anche se si tratta di recidivi, agli arresti domiciliari, nella peggiore ci sarà l’affidamento ai servizi sociali con la messa alla prova, senza il risarcimento del danno dei reati».
Lo dichiara Edmondo Cirielli, deputato di Fratelli d’Italia e componente dell’Ufficio di Presidenza di Montecitorio.
Roma, 4 luglio 2013
