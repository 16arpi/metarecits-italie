Foibe, Rizzetto: Bene che dopo FdI anche Lega chieda revoca onorificenze Tito

“Fratelli d’Italia che qualche mese fa ha presentato una proposta di legge per chiedere la revoca delle onorificenze conferite al maresciallo Tito, esprime piena soddisfazione nell’apprendere che analoga proposta è stata annunciata oggi dalla Lega. Quando qualche mese fa a Gorizia, assieme al capogruppo FDI al Senato Luca Ciriani, al collega Luca De Carlo, all’assessore Fabio Scoccimarro, al consigliere Claudio Giacomelli, al Sindaco di Gorizia Rudi Ziberna e a Francesca Tubetti, abbiamo presentato alla stampa la nostra iniziativa, abbiamo sin da subito auspicato che anche altre forze politiche potessero unirsi a noi in questa battaglia. Ben venga quindi il passo in avanti degli esponenti del Carroccio. Da oggi, Fratelli d’Italia e Lega cercheranno di rendere giustizia almeno ai familiari di migliaia di italiani trucidati per mano di uno dei peggiori regimi”.
Lo dichiara Walter Rizzetto, deputato di Fratelli d’Italia.
