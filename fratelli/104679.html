Nuvola, Rampelli: Edificio spostato di due metri, da FdI interrogazioni in Parlamento e comune

“Sugli sperperi per la costruzione della Nuvola, denunciati fin dal principio da Fratelli d’Italia, non bastava l’esorbitante lievitazione dei costi, le parcelle stramilionarie pagate a Fuksas, il danno erariale alle finanze pubbliche accertato dalla magistratura, le 12 varianti che ne hanno stravolto l’idea originaria, la svendita di 4 edifici di pregio a meno di 2000 euro/mq, ci mancava lo spostamento di circa due metri in avanti, con conseguente restrizione dello storico viale Europa.
Un intralcio al traffico cui si aggiunge l’interruzione della visuale prospettica dall’Archivio Centrale di Stato alla basilica dei Santi Pietro e Paolo, mentre della realizzazione delle infrastrutture di pertinenza non si sente più parlare…

Come Fratelli d’Italia stiamo formalizzando due interrogazioni, parlamentare e comunale, per vederci chiaro. La nuvola, insomma, ‘non vola ma si sposta’, è nata male e sta finendo peggio”. È quanto dichiara in una nota Fabio Rampelli, capogruppo alla Camera di Fdi-An.
