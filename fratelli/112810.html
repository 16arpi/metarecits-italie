Corea del Nord, Cirielli: Si proceda per sequestro di persona. Ministro Moavero Milanesi subito in Aula a riferire

“Il paventato sequestro su suolo italiano da parte dell’intelligence nord coreana della figlia 17enne dell’ambasciatore in Italia della Corea del Nord JoSong è un fatto gravissimo. La Procura apra subito un’inchiesta per sequestro di persona”. E’ quanto afferma in una nota Edmondo Cirielli, Questore della Camera dei Deputati e componente della commissione Esteri.
“Il ministro degli Esteri Enzo Moavero Milanesi venga urgentemente in Aula per riferire su un fatto che se fosse vero sarebbe una gravissima violazione da parte delle Autorità nordcoreane della sovranità italiana” – aggiunge Cirielli
“Il governo attivi subito tutte le procedure diplomatiche di crisi e preparandosi anche ad interrompere ogni tipo di relazione diplomatica con la Corea del Nord. L’Italia sta diventando grazie a questo governicchio lo zimbello internazionale”- conclude il Questore Cirielli
