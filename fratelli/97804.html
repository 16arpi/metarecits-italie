Regionali e-r, Meloni: Tutela aeroporto Parma priorità programma elezioni

«L’aeroporto di Parma ha enormi potenzialità di crescita nel breve periodo anche guardando all’Expo. Per scongiurare la sua chiusura, servono circa due milioni di euro, cioè poco più di quanto la Regione Emilia-Romagna ha speso in un anno in solo auto blu.

Sarebbe per questo territorio decisamente più sensato abolire le auto blu e tenere aperto questo strategico scalo. Lunedì presenteremo un’interrogazione parlamentare e, nel programma di governo per la Regione Emilia-Romagna, la tutela di questo scalo sarà una priorità e una proposta qualificante imprescindibile rispetto a qualsiasi alleanza».
Lo ha detto il presidente di Fratelli d’Italia-Alleanza Nazionale, Giorgia Meloni, a margine dell’incontro a Parma col direttore e le maestranze dell’aeroporto.
