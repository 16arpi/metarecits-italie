Cirielli: sulla Pubblica Amministrazione nuovo bluff di Renzi

“Doveva essere uno degli strumenti per avviare la ‘staffetta generazionale’ e invece anche sui prepensionamenti nella Pubblica Amministrazione siamo di fronte all’ennesimo bluff del Governo Renzi che è già pronto a fare marcia indietro.
  
I pensionamenti anticipati avrebbero consentito di aprire nuovi spazi ai giovani e ai precari della P.A., ma ormai il Governo degli annunci e degli slogan ad effetto, dimostra, anche in questo caso, che non c’è alcuna volontà di passare dalle parole ai fatti. È necessaria una riforma della Pubblica Amministrazione serie basta con i provvedimenti spot che non creano lavoro, occorre un intervento tempestivo per evitare che intere generazioni restino per tutta la vita fuori”.
È quanto dichiara Edmondo Cirielli, deputato di Fratelli d’Italia-Alleanza Nazionale.
Roma, 10 giugno 2014
