Lavoro, Rizzetto: Lettera alla pres. Serracchiani per la crisi della CoopCa

Il deputato di Fratelli d’Italia, Walter Rizzetto, scrive alla Presidente del Friuli Debora Serracchiani per sollecitare un interessamento a sostegno dei cittadini friulani vittime della crisi della  CoopCa. “Molte di queste persone danneggiate da investimenti che ingannevolmente erano stati spacciati come sicuri stanno ricevendo un’ulteriore stangata a causa di richieste di pagamento da parte del Concordato della cooperativa. Addirittura quindi stanno trasformando le vittime in debitori. C’è il caso di un’anziana signora ex azionista che rischia il pignoramento della propria casa poiché, percependo una pensione minima, non è in grado di pagare al Concordato la somma pretesa di 2.500 euro con annessi interessi e spese legali. Alla signora è stata negata anche la possibilità di rateizzazione”.
“Sono queste vicende – ha concluso Rizzetto – che meritano un urgente interessamento delle istituzioni locali”.
