Rdc, Meloni: Le truffe continuano. Governo investa su lavoro, no su paghetta di Stato

«Mentre il governo si appresta ad alzare l’età pensionabile e cancellare l’assegno di invalidità a chi svolge un piccolo impiego, continuano le truffe legate al reddito di cittadinanza. Il caso isolato del giorno riguarda 70 extracomunitari, che hanno frodato lo Stato per la somma di un milione di euro. Perché il governo non inizia a investire seriamente nel lavoro (quello vero), piuttosto che continuare a finanziare la paghetta di Stato?».
Lo scrive su Facebook il presidente di Fratelli d’Italia, Giorgia Meloni.
