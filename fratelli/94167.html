Monti, Scurria: Obama vince evitando il baratro e Monti mette il cappello

«L’abbassamento dello spread sotto i 290 punti è l’ennesima dimostrazione di quanto i mercati internazionali si facciano influenzare dai grandi eventi economici e finanziari e non dalle bagarre di casa nostra. E’ indubbio che tale diminuzione sia stata favorita dall’approvazione del fiscal cliff. E mentre Obama vince evitando il baratro fiscale agli Usa, il professor Mario Monti mette cappello anche sull’apertura positiva delle borse. Monti con l’imbroglio dello spread ha imposto agli italiani il suo governo, ma, per vincere le elezioni servono i contenuti. Prendersi i meriti degli altri è inutile, piuttosto inizi a dimettersi da senatore a vita, come chiesto ripetutamente da Fratelli d’Italia». E’ quanto dichiara l’eurodeputato di ‘Fratelli d’Italia – Centrodestra nazionale’, Marco Scurria. 
