Dl missioni, Cirielli: No alla fiducia, no al decreto, pesa troppo la vicenda dei marò

“Voteremo no a questo decreto legge. Non abbiamo fiducia nel governo Renzi perché è formato dalla stessa maggioranza del governo Monti e del governo Letta. Ma soprattutto perché vediamo che la vicenda dei Marò continua a essere gestita malissimo. Con il finanziamento delle missioni, ancora una volta a cadenza semestrale, avalliamo il nostro ruolo in quelle stesse aree di crisi, nell’Oceano Indiano, che hanno determinato l’illegittimo sequestro dei nostri Marò.
  
Se avessimo la schiena dritta, dovremmo tagliare tutti i nostri finanziamenti all’Unione Europea, alla Nato, e all’Onu. L’Italia è tra i 10 maggiori contributori al mondo di queste istituzioni internazionali che ci hanno abbandonato . Questo voto di fiducia richiesto dal Governo, e proprio da due ministri che da deputati ne contestavano la richiesta, tende a compromettere l’unità nazionale in tema di politica estera”. E’ quanto dichiara il deputato di Fratelli d’Italia-An Edmondo Cirielli intervenendo in aula sulla fiducia al dl missioni.
Roma
