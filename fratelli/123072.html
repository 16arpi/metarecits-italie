Covid, Prisco: bene Acquaroli al lavoro per intensificare vaccinazioni. Ora il Governo non dorma sulle forniture

Bene nelle Marche il Presidente Acquaroli e la sua giunta, al lavoro su più fronti per intensificare le vaccinazioni. In questa direzione l’accordo approvato oggi con i medici di medicina generale che potranno iniziare a vaccinare negli studi medici e a domicilio, a partire dagli over80 e le persone più fragili, capillarmente su tutto il territorio regionale. Ottimo anche il percorso avviato con le associazioni di categoria e il mondo delle imprese per siglare un accordo per somministrare vaccini anche nei luoghi di lavoro e nelle aziende. Ora il Governo non dorma sulle forniture di vaccini alle Regioni. Proprio questa mattina il Presidente, Giorgia Meloni, ha presentato le proposte di Fratelli d’Italia sul piano vaccinale, dossier che consegnerà a Speranza e al generale Figliuolo. Tra queste spicca proprio l’urgenza di rispondere prontamente alle richieste che arrivano dalle Regioni. Il governo Draghi si dimostri all’altezza e non lasci sole le Regioni in questa fase campale per il futuro dell’Italia.
Così l’On. Emanuele Prisco, deputato di Fratelli d’Italia e commissario regionale Fdi Marche. 
