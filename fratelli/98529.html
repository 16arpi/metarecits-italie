Ue, FdI-AN: Carlo Fidanza nominato in comitato delle regioni

Il responsabile nazionale Enti Locali di Fratelli d’Italia-An, Carlo Fidanza, è stato nominato oggi tra i membri italiani del Comitato delle Regioni dell’Unione Europea, l’organo europeo che riunisce i rappresentanti delle Regioni…

…e delle Autonomie locali dei 28 Stati membri della Ue.
«Dopo l’esperienza da parlamentare europeo e capo delegazione di FdI-An – ha dichiarato Fidanza – , torno a Bruxelles con un ruolo molto diverso: rappresentare gli interessi e le istanze di quelle autonomie locali massacrate dalle politiche di austerità imposte dall’Europa e attuate da governi complici e di quei Comuni italiani che oggi vengono abbandonati di fronte alla crisi sociale e all’immigrazione incontrollata. Come FdI-An ci batteremo anche all’interno di questo organo per costruire un’Europa diversa, capace di rimettere al centro i popoli, le comunità locali e i territori con le proprie specificità».
