Tifosi Feyenoord, Meloni: Siano loro a pagare i danni, Marino e Governo&#8230;

…SI DIMETTANO PER MANIFESTA INCAPACITÀ. «Il giorno dopo lo schifo messo in atto dai tifosi olandesi a Roma assistiamo a un altro spettacolo indegno: istituzioni che si rimbalzano…

…ogni responsabilità e arrivano a chiedere le dimissioni dei vertici di Prefettura e Questura. E questo come se quanto accaduto non fosse soprattutto colpa del Governo e del Comune di Roma, entrambi guidati dallo stesso partito: il primo responsabile della pubblica sicurezza, il secondo incapace di far rispettare le ordinanze di divieto di vendita di alcolici e di contrasto all’abusivismo».
Sono alcuni dei passaggi scritto da Giorgia Meloni in un editoriale sul sito ufficiale di Fratelli d’Italia www.fratelli-italia.it
«Roma-Feyenoord, era fissata da settimane. Governo e Campidoglio hanno avuto tutto il tempo per organizzare un piano adeguato e garantire la sicurezza. Anche stavolta invece, come spesso accade da quando in Campidoglio c’è l’incompreso Marino, Roma subisce i soprusi di chiunque – continua Meloni – Fratelli d’Italia chiede: che l’Olanda chieda scusa e che i responsabili paghino i danni; che forze dell’ordine e vigili urbani abbiano i mezzi idonei per fronteggiare queste situazioni o peggio quelle legate al terrorismo; che il governo Renzi e Marino chiedano scusa a Roma, diano l’esempio e rassegnino le dimissioni per manifesta incapacità, anche perché se non riusciamo a fronteggiare qualche centinaia di ubriaconi, figuriamoci i terroristi dell’Isis. Roma e l’Italia apprezzerebbero quantomeno il gesto e oggi non si vergognerebbero di avere istituzioni così inadeguate», conclude Meloni.
