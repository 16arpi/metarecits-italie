Cannabis, Meloni: 4 mln italiani poveri e governo e sinistra pensano legalizzazione

«Mentre la disoccupazione giovanile continua a crescere e arriva al 40,7% e oltre 4 milioni di italiani sono in povertà assoluta, 220 tra parlamentari e membri del Governo pensano alla legalizzazione della cannabis. In pratica, siccome ai giovani non sono in grado di garantire un lavoro, gli propongono di farsi una bella canna, così non ci pensano… È evidente che le priorità di Renzi e della sinistra non sono né quelle degli italiani né quelle di FdI. Pensate alle cose serie».
È quanto scrive su Facebook il presidente di Fratelli d’Italia, Giorgia Meloni.
