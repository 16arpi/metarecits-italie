Governo, Cirielli: Italiani vogliono elezioni, Calenda si rassegni

“Bisogna andare a votare subito e rispettare la volontà popolare. Il 4 dicembre scorso gli italiani hanno dato un segnale chiaro. La prepotenza di chi, dopo aver rovinato la Nazione e affamato i suoi figli, vuole continuare a dettare ordini lascia davvero di stucco”. È quanto dichiara Edmondo Cirielli, deputato di Fratelli d’Italia-Alleanza Nazionale.
“L’Italia Sovrana vuole le elezioni – aggiunge – e quanti, come il ministro Calenda dicono che andare a votare a giugno è un rischio, si rassegnino. Gli italiani sono stanchi di stare a guardare”.
