Caccia: Comitato Faunistico Venatorio torna operativo

Il Comitato Tecnico Faunistico Venatorio Nazionale, ricostituito presso il Masaf dal ministro Francesco Lollobrigida con un decreto dello scorso maggio, nella seduta del 14 marzo ha espresso il suo primo parere sulle proposte di calendario venatorio regionale, analizzando nello specifico il calendario venatorio della Regione Liguria.
“Il Comitato – ha dichiarato il ministro Lollobrigida – dopo 9 anni torna ad essere operativo e determinante per operare a tutela della biodiversità e per una corretta attività venatoria seguendo il nostro sistema normativo”.
In base alle Legge n. 157/92, il Comitato è composto, oltre che dal Masaf, dai rappresentanti delle associazioni venatorie e ambientaliste, dell’Ispra, delle Regioni, del MASE, delle Province, delle organizzazioni agricole, dell’Unione Zoologica Italiana, della Delegazione italiana del Consiglio Internazionale della Caccia e della conservazione della selvaggina.
