Rifiuti, Silvestroni: Con gassificatore Governo salva Zingaretti e incastra Gualtieri

“La Capitale invasa dai rifiuti e dai cinghiali per colpa del Movimento 5 Stelle e del Partito Democratico di Zingaretti, con l’ultimo decreto prepara la costruzione del gassificatore salvando le enormi responsabilità dei dem e del suo ex segretario. Dopo 10 anni di Pd e M5s in Regione Lazio, Roma e tutto il territorio regionale non hanno di fatto un piano rifiuti. Nel piano elaborato da Zingaretti e la sua squadra non è previsto il fabbisogno, non c’è scritto in pratica quali impianti servono né dove realizzarli. Dopo aver gettato i rifiuti di Roma ad Albano, il Governo tenta di salvare Zingaretti, prossimo alle elezioni, incastrando Gualtieri che di fronte ha 4 anni di amministrazione e può prendersi le colpe di costruire in tutta fretta un gassificatore enorme a 300 metri dalla discarica di Albano Laziale. Fratelli d’Italia difenderà sempre il territorio della provincia di Roma e non lo farà invadere dai rifiuti e dall’incapacità di Zingaretti e dagli amici dei cinghiali”.
Lo dichiara il deputato di Fratelli d’Italia e Presidente della federazione provinciale di Roma di FdI, Marco  Silvestroni.
