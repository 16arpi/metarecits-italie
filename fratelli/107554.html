Anti-inciucio, Lollobrigida: Abbiamo giurato solennemente di non tradire la fiducia degli elettori. Difenderemo la nazione e il suo popolo

“Un’iniziativa di successo, che mette la Patria al centro dell’interesse di chi si candida a guidare la Nazione. Tutti noi abbiamo giurato solennemente di non tradire la fiducia che il 4 marzo gli italiani riporranno in noi. Inciuci e governucci non eletti dal popolo hanno reso l’Italia debole, terra di conquiste. Abbiamo voluto concludere la manifestazione presso l’Altare della Patria, luogo sacro per la nostra Nazione. Lì abbiamo deposto una corona di fiori per i martiri delle foibe, alla quale era allegato il patto che hanno sottoscritto tutti i nostri candidati. L’Italia è una, da Bolzano a Lampedusa, e nella Capitale, Roma, abbiamo ribadito impegno a sua difesa e a difesa del suo popolo”.
Queste le parole di Francesco Lollobrigida, tra gli organizzatori dell’evento e capolista Lazio 2 per Fratelli d’Italia.
