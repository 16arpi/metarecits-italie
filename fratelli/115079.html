Conti pubblici. De Bertoldi: solo assistenzialismo. nessuna linea chiara del governo su flax -tax, sostegno all&#8217;imprenditoria e crescita

“Il momento difficile che attraversa l’Europa richiederebbe una posizione chiara del governo. Ma quando leggo il sottosegretario dell’economia Laura Castelli affermare: ‘no flat-tax’  e ‘lasciamo stare le cassette di sicurezza’ è chiaro che siamo sulla strada sbagliata. C’è da domandarsi seriamente che figura stiamo facendo davanti ad imprenditori ed investitori” così il senatore di Fratelli d’Italia Andrea de Bertoldi, segretario della commissione Finanza e Tesoro durante l’esame in aula dei ddl rendiconto 2018 e assestamento 2019. “A parte scelte assistenzialistiche come il reddito di cittadinanza o  incoerenti come la manovra correttiva – che lo stesso governo aveva dichiarato non avrebbe fatto, ma che poi ha portato a termine sotto pressione di Bruxelles – non vediamo segnali incoraggianti per il futuro”. “Noi di Fratelli d’Italia – conclude il senatore de Bertoldi – continueremo a batterci per misure che riguardino la crescita, l’incentivo alle nascite e il sostegno alle famiglie. Oltre alla tanto chiamata in causa ma mai concretizzata flat – tax”.
