Marò: Fdi, sottoscritto odg Vito. Ma pazienza ha già superato limite.

“Ho sottoscritto l’ordine del giorno presentato dal presidente Elio Vito sul rientro dei marò in Italia. Per dare maggiore forza al documento sottoscritto dalla commissione Difesa, ho rinunciato a presentarne uno autonomo di Fratelli d’Italia, nel quale avrei chiesto espressamente anche che il governo non si limitasse alle vie diplomatiche ma promuovesse  il massimo sforzo di tutto il “Sistema Italia”, dal mondo della politica  a quello dell’imprenditoria fino ad arrivare a quello dell’associazionismo, per far capire al mondo che la vicenda dei marò e’ una questione prioritaria di dignità nazionale. La nostra pazienza ha già superato ogni limite”.
  
Lo dichiara Ignazio La Russa, presidente di Fratelli d’Italia. 
Roma, 7 novembre 2013
