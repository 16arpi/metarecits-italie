Reddito di cittadinanza, Montaruli: Italiani pagheranno anche per rom e stranieri

“Si chiama reddito di cittadinanza ma rischia di essere un’inaccettabile reddito di residenza che gli italiani potrebbero pagare anche a rom ed immigrati non meritevoli di continuare il loro soggiorno perché senza un lavoro. Fratelli d’Italia ha da sempre chiesto che la permanenza in Italia degli immigrati fosse vincolata alla possibilità di autosostenersi, oggi invece con il M5S passa il messaggio che li paghiamo purché rimangano: un’assurdità. Così si danneggia sia chi produce sia quella fascia di italiani che vive davvero in difficoltà perché le risorse pubbliche verranno stanziate non per creare occupazione ma a favore di una misura che così come proposta rischia di diventare un pericoloso metadone di Stato”.
Così Augusta Montaruli, deputato di Fratelli d’Italia intervenendo alla trasmissione Agorà in onda su Rai3.
