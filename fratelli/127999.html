Scuola: bene reintroduzione scritti alla maturità, come da noi sempre chiesto

“Secondo notizie di stampa, pare che iI Ministero dell’Istruzione abbia deciso di reintrodurre gli scritti all’esame di maturità 2022: il tema di italiano ed una seconda prova a seconda della tipologia dell’istituto. Fratelli d’Italia si è sempre battuta da quando si è paventato il rischio che gli scritti venissero tolti, insieme a tantissimi docenti, famiglie e intellettuali, per ripristinare queste prove fondamentali nel percorso didattico e formativo dei nostri ragazzi. In una scuola dove l’affermazione del merito è sempre più difficoltosa questo è senz’altro un bel segnale, in quanto, come ribadito più volte dal presidente di Fratelli d’Italia, Giorgia Meloni, la scuola deve tornare alla normalità e deve ripartire rimettendo al centro la valutazione e il merito”.

Questo quanto dichiarano le parlamentari di FdI, Paola Frassinetti ed Ella Bucalo rispettivamente responsabili del Dipartimento istruzione e scuola.
 
