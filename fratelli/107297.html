Pontedera, Rossi: Da sinistra ennesimo sopruso, pronti a scendere in piazza

“Chi come me milita da molti anni nella destra toscana non si sorprende di fronte a soprusi come quello avvenuto oggi a Pontedera. Purtroppo la superiorità morale della sinistra non si smentisce mai: oggi è arrivata fino al punto di vietare, nei fatti, di fare campagna elettorale ai militanti di Fratelli d’Italia. Per di più attaccano chi prova a difendere libertà costituzionali così evidenti. Se questi signori pensano di intimorirci si sbagliano di grosso: siamo pronti a scendere in piazza perché sia garantita a tutti la libertà di espressione, specie in un momento così delicato ed importante per la democrazia come quello della campagna elettorale”. E’ quanto afferma il candidato di Fratelli d’Italia al Senato per il collegio Toscana sud Fabrizio Rossi, commentando il caso della manifestazione a Pontedera.
