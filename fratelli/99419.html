Legge elettorale, La Russa: Renzi ricattatorio verso Parlamento

“Alle accuse mosse dall’opposizione e dalla stessa maggioranza il presidente Renzi ieri ha risposto dicendo che ‘non c’è cosa più democratica della fiducia perché se passa, il governo va avanti altrimenti va a casa’. Io invece dico che non c’è nulla di più democratico del consenso elettorale. E il voto del popolo questo governo non lo ha mai avuto, perché mai è stato santificato dal voto popolare. Ed è l’esame, uno dopo l’altro, delle proposte che vengono dai parlamentari e il voto palese o segreto che sia, che santifica o condanna in aula un provvedimento. Non la fiducia. Quindi il Premier con questa affermazione inciampa due volte. E dire ‘o voti quello che dico io o se cade il governo tu parlamentare vai casa’ è un modo ricattatorio di confrontarsi con il Parlamento”.
Così Ignazio La Russa, deputato di Fratelli d’italia-Alleanza Nazionale intervenendo in Aula sulla legge elettorale.
