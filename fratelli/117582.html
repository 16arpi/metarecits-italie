FDI: sabato 22 e domenica 23  in tutta Italia 1000 gazebo per raccolta firme per presidenzialismo

“Sabato 22 e domenica 23 febbraio, Fratelli d’Italia sarà presente con 1000 gazebo nelle piazze italiane per  raccogliere le firme per le quattro proposte di legge di iniziativa popolare, che rappresentano le battaglie storiche del partito guidato da Giorgia Meloni e della destra italiana,  e che sono: elezione diretta del Presidente della Repubblica; tetto alle tasse in Costituzione; abolizione dei Senatori a vita e supremazia dell’ordinamento italiano su quello europeo. Domani sabato 22 febbraio il  presidente di Fratelli d’Italia Giorgia Meloni sarà presente al gazebo di piazza Cola di Rienzo a Roma alle ore 11.00.  E’ possibile consultare il sito: www.fratelli-italia.it  per individuare la località più vicina”. Così una nota del responsabile organizzazione del partito e deputato di Fdi Giovanni Donzelli.

