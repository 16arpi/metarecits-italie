LAZIO. Marsilio: bene adesione a Forum Famiglie

Plaudo alla adesione di Giorgia Meloni, fondatore di ‘Fratelli d’Italia, ai punti programmatici del Forum delle Famiglie. Mi impegno a proseguire anche in Regione Lazio il lavoro con il Forum delle Famiglie iniziato durante il mandato di Assessore alle Politiche Educative e della Famiglia di Roma Capitale, quando insieme abbiamo dato vita ad un tavolo di concertazione che ha prodotto
  
il ‘Quoziente Roma’ e cioè l’applicazione del quoziente familiare alle tariffe Ama, un nuovo sistema di esenzione dal pagamento della tariffa rifiuti per l’abitazione principale basato sul valore delll’Isee del nucleo familiare dell’utente/richiedente. Grazie a quella  collaborazione fruttuosa  con il Forum  delle Associazioni Familiari, abbiamo  dato un aiuto concreto alle famiglie numerose e ai nuclei familiari che versano in condizioni di difficoltà economiche poiché il ‘Quoziente Roma’ valorizza la presenza di uno o più figli minori di 25 anni e/o di soggetto disoccupato o inoccupato.
 
È quanto dichiara Laura Marsilio, candidata di ‘Fratelli d’Italia’ alla Regione Lazio.
