Reddito di cittadinanza, Rampelli: Improduttivo e assistenzialista. Governo prenda atto fallimento, cancelli rdc e utilizzi risorse per crescita


“A distanza di un anno e mezzo, e soprattutto dopo averlo erogato a boss mafiosi, pregiudicati e terroristi, Conte si accorge che il provvedimento bandiera dei 5 Stelle è un grande fiasco. Ben svegliato al premier che ora chiede che il sussidio venga tolto a chi rifiuta le offerte di lavoro. E se la Bellanova dichiara che ‘mancano i controlli’… allora c’è da crederci. Il reddito di cittadinanza è fallimentare perché improduttivo, è una misura assistenzialista che non porta sviluppo e alimenta il lavoro nero. Altro che modifica, il Governo prenda atto del flop e lo cancelli utilizzando le risorse per sostenere la aziende, favorire l’occupazione sana e la crescita”.

E’ quanto dichiara in una nota Fabio Rampelli, vicepresidente della Camera e deputato di Fdi.

 
