Coronavirus, Lollobrigida: Task force anti fake-news dovrebbe essere eletta in Parlamento e insediata presso organismo indipendente

“Il Governo ha annunciato la nascita di una task force contro le fake news presso palazzo Chigi con il compito di far sì che sul Covid -19 non circolino false notizie. Se pure se ne dovesse ravvisare la necessità, una struttura del genere dovrebbe essere insediata presso un organismo terzo e indipendente, magari eletta dal popolo attraverso i suoi rappresentanti in Parlamento. Invece la nominano e la insediano a Palazzo Chigi”.  Lo dichiara il Capogruppo di Fratelli d’Italia alla Camera  Francesco Lollobrigida. “Reputiamo sia pericoloso un rafforzamento del potere esecutivo che istituisce strumenti di dubbia utilità e simili a censori delle libertà di espressione, creando apprensione in chi crede nelle regole repubblicane. Lo è ancor di più, se questo avviene in un momento in cui il Parlamento è ridotto nei numeri e nelle attività. Non permetteremo che queste follie, frutto delle menti di ‘improvvisati democratici’ educati dalla Casaleggio Associati, violino i principi costituzionali”.
