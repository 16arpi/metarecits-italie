Poggioreale, Cirielli: Il ministro Bonafede si dimetta. Rivolta certifica fallimento

“Il ministro della Giustizia Alfonso Bonafede si dimetta. Ha sottovalutato da mesi le denunce sulle condizioni inaccettabili all’interno delle carceri. La rivolta di oggi a Poggioreale certifica il suo fallimento. Ne prenda atto e lasci prima che la situazione sia incontrollabile”. Lo afferma in una nota Edmondo Cirielli, Questore della Camera dei Deputati. “Auspichiamo che Lega, da sempre dalla parte forze dell’ordine, chieda già nelle prossime ore la sostituzione di Bonafede dalla guida del ministero della Giustizia” – conclude Cirielli
