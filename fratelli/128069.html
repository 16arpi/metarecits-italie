Quirinale. Lollobrigida: Centralità del Parlamento? PD la difenda con i fatti e censuri fiducie Governo Draghi

Il Pd esalta le affermazioni del Presidente Mattarella sul funzionamento della democrazia e sulla centralità del Parlamento. Ma è lo stesso Partito democratico che non ha proferito parola quando Camera e Senato non hanno potuto approfondire nemmeno la legge di Bilancio e il Pnrr? Gli applausi della sinistra, però, stridono con il record di fiducie stabilito dal governo Draghi. Un’esultanza incomprensibile, a guardare il mutismo selettivo degli esponenti dem, quando Fratelli d’Italia chiedeva al Presidente della Repubblica di intervenire affinché fossero rispettate le prerogative dei parlamentari. Gli esercizi di democrazia a corrente alternata sono stucchevoli. Vedremo se il Pd avrà il coraggio di essere conseguente e censurare l’esecutivo quando verrà apposta la prossima questione di fiducia.
