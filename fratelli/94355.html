Subiaco, stanziati 250mila € per circolo didattico di piazza Roma

Finanziamento fortemente voluto dall’On. Marco Marsilio (Fratelli d’Italia)
Sulla Gazzetta Ufficiale del 9 Gennaio 2013 è stato pubblicato il decreto di ‘Approvazione del programma di Edilizia Scolastica delle Commissioni V e VII della Camera dei Deputati’. All’interno del programma è previsto un importante provvedimento per la città di Subiaco: un finanziamento di 250.000€ per un intervento a favore del Circolo Didattico di Piazza Roma.   “Confermo tutto, avevamo programmato l’intervento già nel 2009 ed eravamo in attesa della prima tranche di questo importante finanziamento – commenta l’ex Sindaco Angelucci. – Grazie all’interessamento dell’ On. Marco Marsilio di Fratelli d’Italia – prosegue Angelucci – è stato portato a casa un risultato importante, fortemente voluto dalla precedente amministrazione, che permetterà di intervenire in maniera forte sulla situazione del Circolo Didattico Sublacense, che anche recentemente ha mostrato carenze.
Non posso far altro che esprimere tutta la mia gratitudine all’On. Marsilio per aver dato seguito con tenacia e determinazione alle istanze della città di Subiaco”.
