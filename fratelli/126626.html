Green Pass, Silvestroni: i porti sono infrastrutture cruciali

“L’Italia è una Nazione storicamente legata al suo mare e la sua tutela passa per la salvaguardia dei porti e del suo personale, spina dorsale di un settore strategico per l’economia nazionale. Per questo, le proteste e le necessità dei lavoratori portuali devono essere ascoltate con attenzione. Il Governo deve dimostrare il proprio sostegno al settore portuale con azioni concrete e progetti credibili. Se i porti si fermano, l’Italia rimane indietro: non possiamo permettercelo. Invece di mettere in atto un blocco navale, alla fine il Governo propende per il …blocco portuale”.

Lo dichiara Marco Silvestroni, Capogruppo di Fratelli d’Italia alla Commissione Trasporti a Montecitorio.
