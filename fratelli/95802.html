Centrodestra: domani si insedia &#8220;Officina per l&#8217;Italia&#8221;

Domani 9 ottobre 2013, a partire dalle ore 11, presso la Sala della Regina della Camera dei deputati si insedierà “Officina per l’Italia”, la piattaforma culturale e programmatica lanciata da Fratelli d’Italia e aperta a tutte le anime del centrodestra, che sarà coordinata da Giuseppe Cossiga. Intellettuali, giornalisti, politici, esponenti della società civile: sono oltre 50 le personalità invitate al comitato politico e al comitato scientifico e che, insieme ai fondatori di Fratelli d’Italia, Giorgia MELONI, Guido CROSETTO e Ignazio LA RUSSA, realizzeranno un manifesto politico-culturale per un nuovo centrodestra capace di affrontare le sfide che attendono l’Italia.
  
 
Tra gli invitati a partecipare figurano: Marcello VENEZIANI, Gianni ALEMANNO, Luciano CIOCCHETTI, Paolo DEL DEBBIO, Adolfo URSO, Giulio TERZI DI SANT’AGATA, Magdi Cristiano ALLAM, Antonio GUIDI, Gennaro MALGIERI, Giampaolo ROSSI, Gennaro SANGIULIANO, Federico EICHBERG, Filippo FACCI, Bernardini DE PACE, Marco PIZZO. Ha preannunciato, inoltre, un suo intervento nel corso dei lavori Giulio TREMONTI.
Nota per la stampa
I colleghi giornalisti, fotografi e cine-operatori che intendono seguire l’evento potranno accedere alla Sala della Regina di Montecitorio previo accredito. È possibile inviare la richiesta di accredito entro le ore 10 di mercoledì 9 settembre all’indirizzo e-mail: stampa.officinaperitalia@gmail.com. 
