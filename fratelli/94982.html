Napolitano, La Russa: No a governo con posizioni inconciliabili

“Anche se Fratelli d’Italia per coerenza con l’impegno esplicitamente e solennemente assunto con i suoi elettori ha già stabilito che non darà la fiducia a nessun governo che si fondi su programmi e posizioni politiche inconciliabili, ritengo che il discorso del Presidente Napolitano sia di alto spessore morale e politico. Comprensibile e giustificato il suo invito al realismo politico e il suo richiamo all’orgoglio e alla contezza del Parlamento per far uscire l’Italia dallo stallo in cui questa legge elettorale l’ha lasciata. Solo l’elezione diretta del Capo dello Stato può farci sperare che simili situazioni non si verifichino più”.
  
 
È quanto dichiara Ignazio La Russa, presidente di Fratelli d’Italia.
Roma, 22 aprile 2013
