Banche, De Carlo: Silenzio assordante Governo, su fondo ristoro risparmiatori traditi

Ad oggi c’è ancora un silenzio assordante da parte del Governo sul fondo ristoro per i risparmiatori vittime di reati finanziari. La legge approvata con l’ultima legge di bilancio della precedente maggioranza attende per essere operativa i decreti attuativi ma il governo grillo leghista non ha ancora reso noto cosa voglia fare mentre migliaia di risparmiatori traditi, tra i quali i correntisti delle ex banche popolari venete, attendono una risposta.
Oggi ho incontrato alcuni rappresentanti delle associazioni di risparmiatori che sono seriamente preoccupati non avendo ancora conosciuto nemmeno il giudizio che l’attuale Governo ha in merito al fondo ristoro”.
Lo ha dichiarato il deputato di Fratelli d’Italia Luca De Carlo.
