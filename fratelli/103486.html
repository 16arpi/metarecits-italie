Governo, Cirielli: Tosi si arrampica sugli specchi, tenta di accreditarsi come sostituto di Verdini

“Flavio Tosi si arrampica sugli specchi per ottenere un po’ di visibilità e accreditarsi come potenziale sostituto di Verdini, accontentandosi di un piatto di lenticchie”. È quanto dichiara Edmondo Cirielli, deputato di Fratelli d’Italia-Alleanza Nazionale.
“Dopo il sonoro ceffone preso dal Sì anche a Verona, città nella quale è sindaco ancora per poco – aggiunge -, si accinge ad accodarsi come voltagabbana dell’ultimo momento. C’è un limite all’ipocrisia che la disperazione evidentemente fa superare. Speriamo che in queste ore i tanti elettori di centrodestra che in buona fede l’hanno votato ne prendano atto definitivamente”.
