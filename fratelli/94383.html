Regione Lazio, Iadicicco: no ad alleanza coi Radicali

Mi auguro che non ci sia alcuna alleanza tra il centrodestra e i Radicali alla Regione Lazio. I valori e l’antropologia che rappresentano sono alternativi ed incompatibili con i nostri: noi crediamo nella difesa della vita e della persona dalla nascita alla morte naturale, loro hanno altre idee. Ricordo a tutti che non più tardi di due anni e mezzo fa, alle passate regionali del Lazio, fu proprio un esponente dei radicali a guidare l’alleanza del centrosinistra. La Regione si vince col coraggio, non con i tatticismi.  È quanto dichiara, in una nota, il consigliere uscente della Provincia di Roma di ‘Fratelli d’Italia – Centrodestra Nazionale’, Federico Iadicicco.
Roma, 18 gennaio 2013
