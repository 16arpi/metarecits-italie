Lettera UNAR a Giorgia Meloni; Taglialatela: Governo Renzi vorrebbe imbavagliare la diversità di opinione, solidarietà al presidente Meloni

“Il Governo Renzi prova a mettere il bavaglio a chi esprime opinioni diverse rispetto a quelle filo-governative. La nota formale inviata al Presidente Nazionale di Fratelli d’Italia – AN Giorgia Meloni da parte dell’UNAR, Ufficio Nazionale Antidiscriminazioni Razziali della Presidenza del Consiglio dei Ministri, nella quale le si chiede di “voler considerare per il futuro l’opportunità di trasmettere alla collettività messaggi di diverso tenore (testuali parole)” rispetto al tema immigrazione, rappresenta un atto di una gravità inaudita e senza precedenti nella storia Repubblicana Italiana”, così in una nota Marcello Tagliatatela, Deputato di Fratelli d’Italia – An.
“Questo fantomatico Ente, pagato con le tasche degli italiani, pare sia deputato alla censura delle opinioni non gradite al Governo Nazionale. Solidarietà al nostro Presidente Nazionale che, nella piena libertà accordata dall’art. 68 della Costituzione all’opinione data dai Parlamentare nell’esercizio delle loro funzioni, aveva dichiarato alla stampa che c’è bisogno di mettere un freno all’immigrazione selvaggia, opinione condivisa dalla gran parte degli italiani esausti dall’attuale situazione che vive il nostro Paese”.
“Probabile che questo Governo fantoccio della Germania abbia ricevuto l’ennesima  tirata di orecchie da parte della Merkel, attivando così questa vergognosa “censura di Stato””, ha concluso il Deputato di Fdi-An.
