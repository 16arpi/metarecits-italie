UE. Ciriani-Lollobrigida: Comunicazioni Conte declassate a informativa, Parlamento trattato come orpello

“Imbarazzante fuga della maggioranza. Su richiesta dei partiti che sostengono il Governo, i presidenti di Camera e Senato hanno declassato ad informativa le comunicazioni del Presidente Conte previste per mercoledì in vista del Consiglio Europeo. Un’altra volta Conte si presenterà in Europa senza un indirizzo parlamentare chiaro e con una posizione debole e indefinita. Le fughe non risolvono i problemi e le contraddizioni della maggioranza, allungando solo di qualche giorno l’agonia di un esecutivo privo di altri motivi per rimanere in vita se non le poltrone alle quali Pd, M5S e renziani sembrano indissolubilmente legati. Di nuovo il Parlamento viene trattato da Conte e da chi lo sostiene come orpello, e non come il luogo delle decisioni democratiche. Fratelli d’Italia chiederà l’espressione formale del Parlamento sulle imprescindibili scelte da affrontare nei prossimi mesi. Basta con i teatrini inutili di fronte ai quali non mancheranno iniziative eclatanti”. 
Lo dichiarano i capigruppo di Fratelli d’Italia al Senato e alla Camera, Luca Ciriani e Francesco Lollobrigida.
