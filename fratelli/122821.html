Congo, Procaccini: Difendere e valorizzare la nostra diplomazia e le forze armate. Cordoglio per le vittime

“L’attentato in Congo in cui hanno perso la vita l’ambasciatore Luca Attanasio e il carabiniere Vittorio Iacovacci, insieme all’autista del mezzo con cui viaggiavano, è una notizia che ci rattrista profondamente ma deve anche rappresentare occasione di monito e riflessione”. E’ quanto dichiara l’europarlamentare di FDI-ECR Nicola Procaccini. “E’ un richiamo a governo e istituzioni per fornire nuovamente grande importanza e attenzione alla politica estera dell’Italia, a cominciare dalla difesa dei confini, ma anche a valorizzare e difendere il lavoro della nostra diplomazia, di figure di valore come Luca Attanasio, e delle nostre forze militari.  Mi unisco al dolore delle famiglie e del Paese intero per la perdita di due valorosi rappresentanti dell’Italia, con un particolare pensiero di affetto alla famiglia del giovane carabiniere Iacovacci e della comunità di Sonnino, cui mi lega una vicinanza territoriale e di grande stima per i suoi cittadini .”   
