Marò, La Russa: Renzi riferisca su tentativo patto segreto Italia-India

VICENDA GRAVISSIMA, TRATTATI COME MERCE DI SCAMBIO. “Durante il question time ho chiesto che il presidente del Consiglio Matteo Renzi venga immediatamente in Aula a riferire se è vero quanto scrive oggi il ‘Fatto Quotidiano’, circa un tentativo di patto segreto tra l’Italia e l’India in base al quale se noi gli avessimo dato delle informazioni su Sonia Gandhi loro ci avrebbero ridato indietro i due marò. Di questo il Parlamento non sa niente e se fosse vero sarebbe un fatto gravissimo, con i nostri fucilieri trattati come merce di scambio”.
Così Ignazio La Russa, deputato di Fratelli d’Italia, a margine del suo intervento in Aula sui due fucilieri di Marina.
