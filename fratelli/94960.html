Aeroporti, Fidanza: Parlamento Ue vota nuovi standard

“Con il voto di oggi il Parlamento Europeo aumenta gli standard minimi di qualità nei servizi di assistenza a terra negli aeroporti. Il regolamento approvato dalla plenaria di Strasburgo prevede che nei grandi aeroporti si debba aumentare l’apertura del mercato prevedendo l’ingresso di nuovi operatori. I principali aeroporti italiani soddisfano già questi requisiti e, per questa ragione, il nostro lavoro si è concentrato sulla qualità che troppo spesso, anche in regime di apertura del mercato, risulta troppo bassa per i passeggeri. Tempi di consegna dei bagagli, sicurezza, formazione del personale, accessibilità, procedure di emergenza in caso di pericolo o di eventi atmosferici particolari, trasparenza e puntualità delle informazioni per i clienti.  Sono questi alcuni degli aspetti contenuti nel nuovo Regolamento che gli Stati membri dovranno sviluppare e rendere operativi”.


E’ quanto dichiara Carlo Fidanza, eurodeputato di Fratelli d’Italia e membro della Commissione Trasporti del Parlamento Europeo. 
Roma, 16 aprile 2013


