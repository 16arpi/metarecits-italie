Coronavirus, Rampelli: Su migranti a Ventimiglia Governo intervenga con urgenza. Macron perde pelo ma non vizio

“Siamo allibiti, com’è possibile che in piena emergenza pandemica da Covid-19 sui confini italiani, a Ventimiglia, arrivino migranti accompagnati dalle autorità francesi? Il Viminale fa sapere come ‘i respingimenti alla frontiera negli ultimi giorni siano in netto calo’. Troppo poco, francamente, come rassicurazione in tempi da coronavirus. Il Ministro dell’Interno Lamorgese intervenga con urgenza e il ministro degli Esteri Di Maio ricordi alla Francia che non siamo il campo profughi d’Europa. Il buonista Macron ancora una volta, come accaduto anni fa quando scaricò i clandestini al confine di Claviere in territorio italiano nell’Alta Val Susa, perde il pelo ma non il vizio”.
 
E’ quanto dichiara in un nota Fabio Rampelli, vicepresidente della Camera e deputato di Fdi. 
