Civitanova, Benedettelli: Ammonimento senza controllo è misura inutile

“Anche se il D.L. 1540 sul contrasto alla violenza di genere prevede l’obbligo di ritiro del porto d’armi per gli ammoniti, l’ammonimento non è sufficiente a proteggere le donne. L’omicidio di Civitanova sia l’esempio su cui lavorare per migliorare il provvedimento che approda alla Camera la prossima settimana. L’ammonito può non rispettare l’allontanamento imposto in quanto non c’è nessuna forma di controllo. Occorre mettere in atto un sistema di verifica e controllo anche elettronico e prevedere il ricorso, in caso d’inottemperanza, a misure coercitive della libertà personale”.
  
Lo dichiara Barbara Benedettelli, responsabile nazionale dell’Area Tutela delle Vittime della Violenza di Fratelli d’Italia.
Roma, 19 settembre 2013
