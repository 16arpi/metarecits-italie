Fratelli d&#8217;Italia, Rampelli-De Priamo: Benvenuto a Federico Guidi

“Siamo felici di dare  il benvenuto in FDI AN a Federico Guidi. Già consigliere di Roma capitale e competente presidente della commissione bilancio in Campidoglio. L’ingresso di Guidi, che da militante di una generazione generosa e caparbia si è messo subito al lavoro senza pretendere nulla in cambio, rappresenta un nuovo e ulteriore elemento di crescita della destra nella Capitale e una dimostrazione della sua solida credibilità. Il radicamento sul territorio e la condivisione della sua scelta con tanti militanti e dirigenti locali testimonia anche la concretezza del nostro progetto su Roma. Sono infatti determinazione, concretezza, passione civile, onestà e progettualità gli ingredienti che FDI AN vuole assemblare per rendere vincente la sfida nazional-popolare a Ignazio Marino, il peggiore sindaco che abbia mai avuto la Capitale, di cui auspichiamo le più rapide dimissioni. Roma non ha bisogno di altri ‘marziani’, né di candidati trasformisti e gonfi di soldi racimolati sulla pelle della città, che rischiano di riprodurre circuiti viziosi già visti e collaudati di cui i romani vogliono sbarazzarsi. Grazie a Federico Guidi che, con la sua adesione a FDI AN, dimostra come la gente creda nel riscatto di Roma, senza compromessi.
E’ quanto dichiarano il capogruppo di Fratelli d’Italia alla Camera dei deputati Fabio Rampelli, parlamentare romano, e il portavoce cittadino di Fdi-An Andrea De Priamo.
