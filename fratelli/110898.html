Esteri.  Il salernitano Cirielli nominato nell’assemblea parlamentare Nato: Guerra al terrorismo impone ammodernamento e rafforzamento  degli apparati militari

Il presidente della Camera Roberto Fico ha nominato in rappresentanza di Fratelli d’Italia, il parlamentare salernitano Edmondo Cirielli, Questore della Camera dei Deputati, nella delegazione italiana presso l’assemblea parlamentare della Nato. L’assemblea parlamentare della NATO è un’organizzazione internazionale che svolge una funzione di raccordo fra l’Organizzazione del Trattato Atlantico del Nord e i parlamenti nazionali dei paesi membri. L’assemblea è composta da 257 membri componenti dai parlamenti dei 28 paesi membri della NATO.
“Considero la nomina un importante riconoscimento soprattutto alla luce del ruolo che l’Italia si prepara ad assumere nei prossimi mesi in politica estera ed una grande responsabilità“ – commenta Cirielli.
“La presenza dell’Italia nella Nato e l’alleanza con gli Usa dovranno essere sempre i pilastri della nostra politica estera. E su cui dobbiamo costruire un’Italia sempre più forte e credibile” – spiega Cirielli.
“La guerra globale al terrorismo impone all’Italia e a tutti le Nazioni della Nato un ammodernamento e un rafforzamento sotto il profilo tecnologico delle nostre forze militari. Ammodernare, rafforzare e potenziare i nostri eserciti porterà più sicurezza non solo agli italiani ma anche ai militari italiani impegnati nel mondo in missioni internazionali. Una strada già intrapresa in Usa con la presidenza Trump e che noi ci sentiamo di condividere”- conclude il parlamentare salernitano di Fdi
 
