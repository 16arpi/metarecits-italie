Manovra, Meloni a Salvini: FdI ti ha difeso e sostenuto su immigrazione, Rai, Europa, adesso aiutaci tu ad abbassare le tasse

«Fratelli d’Italia ha detto più volte di non condividere per ora l’impianto della manovra economica. Su questo ribadisco la mia richiesta a Salvini: ti abbiamo difeso e sostenuto sull’immigrazione, sulla Rai, sulla sfida contro questa l’Europa ma adesso aiutaci tu ad abbassare le tasse nella manovra, perché è quello che gli italiani si aspettano da noi, che abbiamo promesso che avremmo fatto e che va fatto».
Lo ha detto il presidente di Fratelli d’Italia, Giorgia Meloni, a margine dell’iniziativa di FdI “La nostra Destra al nuovo. Popoli e sovranismo. Giornate tricolori” in corso al Teatro nuovo di Milano.
