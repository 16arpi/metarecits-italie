Marò, Scurria: Vergognoso negare visto per India a rappresentante Pe

“Trovo vergognoso che uno Stato di diritto come l’India abbia negato il visto ad un rappresentante del Parlamento europeo. Il trattamento riservato al mio collega Carlo Fidanza è oltremodo imbarazzante, soprattutto perché il mio visto per l’India è stato rilasciato nell’arco di ventiquattro ore. Quindi risulta evidente che si tratta di una ritorsione per la civile e legittima contestazione alla quale ha partecipato Carlo Fidanza nei giorni scorsi durante il ricevimento per la Giornata nazionale della Repubblica dell’India.
  
Mi auguro che arrivi dal Consolato indiano una spiegazione plausibile che giustifichi questo comportamento poco democratico. Spero che la risposta giunga presto e non impieghi il tempo che il governo indiano sta sprecando per trovare il capo d’accusa per i nostri Marò”. 
E’ quanto dichiara l’eurodeputato di Fratelli d’Italia, Marco Scurria.
Roma, 8 febbraio 2014
