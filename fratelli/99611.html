Pensioni, Meloni a Zanetti: Governo dei tecnici ha fatto pena&#8230;

…VERGOGNOSA PENSIONE RETRIBUTIVA DI MONTI PARI A 40 VOLTE IL MINIMO. «Caro Zanetti, se il blocco delle indicizzazioni ha risparmiato le pensioni anche inferiori a quelle colpite fu solo merito di una nostra battaglia in Commissione, perché voi volevate bloccare anche quelle da 500 euro. Caro Zanetti, se nel provvedimento sulle pensioni c’era il prelievo di solidarietà sulle pensioni d’oro fu solo merito di una nostra battaglia: volevate mantenere intatto anche questo indegno privilegio. Caro Zanetti menti sapendo di mentire. Se dopo tutte queste battaglie me ne sono andata dal PdL è stato proprio per le scelte che aveva fatto sostenendo il governo Monti. Il governo dei tecnici ha fatto pena e il tentativo di scaricare sugli altri la responsabilità delle vostre scelte è vergognoso. È vergognoso quasi quanto il vostro leader Mario Monti che, oltre allo stipendio di senatore, riceve dallo Stato italiano una pensione pari a 40 volte il minimo. Due pensioni, da professore universitario e da ex commissario europeo, che equivalgono a circa 20 mila euro al mese. Il tutto calcolato rigorosamente col sistema retributivo e non contributivo. Ecco questa è la politica bruttissima. Avete fatto solo danni e avete giocato sulla pelle degli italiani. Ora che la giustizia sta prevalendo fate almeno una cosa buona: state zitti».
È quanto scrive su Facebook il presidente di Fratelli d’Italia, Giorgia Meloni.
