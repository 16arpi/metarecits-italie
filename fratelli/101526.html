Libia, Meloni: Solidarietà a famiglie italiani uccisi, FdI favorevole a intervento in Libia


«Solidarietà totale alle famiglie degli italiani uccisi in Libia. Fratelli d’Italia chiede da più di un anno che si intervenga in Libia e che il governo si prenda la responsabilità di una missione necessaria, visto che abbiamo il fondamentalismo a 400 chilometri dalle porte di casa Siamo stati favorevoli a un intervento in Libia e continuiamo ad essere favorevoli e come Fratelli d’Italia siamo pronti a votarlo se Renzi lo porterà in aula. Una missione che non passa per il Parlamento? sarebbe un errore: intervenire in Libia alla chetichella utilizzando le forze speciali è il classico escamotage tipico di un Renzi che non vuole prendersi gli impegni di cui dovrebbe farsi carico un premier».
Lo ha detto a margine del flash mob organizzato da Fratelli d’Italia in piazza Montecitorio contro il decreto legislativo del governo sui mutui, Giorgia Meloni.
