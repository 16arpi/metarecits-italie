DL scuola, FdI: Fiducia è pessimo segnale

Governo deve rendere conto a milioni di famiglie della poca attenzione
“Aver posto l’ennesima fiducia sul decreto scuola è stato un pessimo segnale da parte del governo che ha impedito l’esame di molti emendamenti che FDI aveva presentato su temi importanti come gli studenti disabili, i docenti precari, le scuole paritarie, l’avvio in sicurezza del prossimo anno scolastico. Sarà il governo ora a dover rendere conto a milioni di famiglie del fatto che ci sia stata così poco attenzione su un tema così importante.”
Lo dichiarano i deputati di Fratelli d’Italia Paola Frassinetti ed Ella Bucalo, rispettivamente vicepresidente della commissione Cultura della Camera e responsabile scuola FDI.
