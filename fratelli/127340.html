Giustizia, Delmastro: immigrati scontino pena a casa loro. Serve piano edilizia carceraria per sovraffollamento

 “Se da magistrati si sceglie la via della politica, per Fratelli d’Italia questa scelta non può essere reversibile”. 

Così Andrea Delmastro, deputato e responsabile Giustizia di Fratelli d’Italia intervenendo ad Atreju al dibattito con il ministro della Giustizia Cartabia.
“Riteniamo – ha aggiunto Delmastro –  che il tema del sovraffollamento carcerario non si possa affrontare con le fughe dal processo o con l’ampliamento delle misure alternative ma è necessario dare vita a un enorme piano di edilizia carceraria. Un terzo di questa popolazione è di origine straniera, ben 18 mila sono immigrati. Se questi hanno ottenuto più di una condanna e hanno rotto il patto di cittadinanza con il popolo italiano, e’ giusto che scontino a casa loro le sentenze”. 
“E’ fondamentale,  inoltre – ha concluso il deputato di FDI – trovare il modo per aumentare le piante organiche di magistrati e cancellerie e restituire dignità alla magistratura ordinaria senza la quale la Giustizia sarebbe al collasso”.



