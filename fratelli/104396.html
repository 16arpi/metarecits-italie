Migranti, Meloni: Allarmante denuncia procura Catania su Ong&#8230;

…GOVERNO FERMI LORO ATTIVITÀ E STRONCHI IPOTESI FAVOREGGIAMENTO SCAFISTI. «Allarmante la denuncia del procuratore di Catania Zuccaro: chi dà i soldi alle Ong per noleggiare navi, acquistare droni, arrivare a poche miglia dalla Libia per caricare gli immigrati e portarli in Italia? Parliamo di un’attività tutt’altro che marginale, confermata dai dati che il Governo ha fornito ieri in Parlamento rispondendo al question time di Fratelli d’Italia: circa il 30% dei 181450 immigrati sbarcati nel 2016 sulle nostre coste è stato soccorso da assetti navali appartenenti alle Ong. FdI pretende chiarezza e rinnova la sua richiesta al Governo: fermi subito l’attività di queste organizzazioni per stroncare qualsiasi ipotesi di favoreggiamento dell’immigrazione incontrollata e di traffico di esseri umani».
Lo scrive su Facebook il presidente di Fratelli d’Italia, Giorgia Meloni.
