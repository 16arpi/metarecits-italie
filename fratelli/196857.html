Alluvione: dal governo impegno concreto per la sicurezza dei cittadini

“Con i primi 20 milioni e le altre misure che saranno prese per le aree interessate dall’alluvione il governo Meloni conferma il suo impegno verso le popolazioni colpite. Alle polemiche di Schlein e del Pd come sempre rispondiamo con i fatti, dimostrando di essere dalla parte degli italiani”. Lo dichiara il vicecapogruppo di Fratelli d’Italia alla Camera dei deputati, Elisabetta Gardini.
“Il governo Meloni stanzia venti milioni per l’Emilia-Romagna e quattro per le Marche per l’emergenza maltempo. Anche riguardo questa emergenza il nostro esecutivo ha dimostrato grande attenzione con azioni concrete verso le popolazioni colpite delle Marche dopo l’intervento che due anni fa aveva visto stanziati 400 milioni per la nostra regione fortemente colpita. Un altro passo significativo e concreto che zittisce le sterili polemiche delle opposizioni”, afferma la senatrice di Fratelli d’Italia Elena Leonardi, coordinatore regionale FdI nelle Marche.
“Un ulteriore segnale che si aggiunge a quanto già stanziato nel passato, che dimostra la vicinanza dell’esecutivo a queste terre. Non ci sono più alibi o scuse, per nessuno. Lavorare per prevenire queste tragedie, immediatamente!”, aggiunge Daniela Dondi, deputato modenese di Fratello d’Italia.
