Immigrazione, Meloni: Da FdI-An interrogazione parlamentare su centro&#8230;

…ACCOGLIENZA CORCOLLE A ROMA. «Quando ho visitato nei giorni scorsi il quartiere di Corcolle a Roma, dopo le indegne aggressioni ai danni delle due giovani conducenti di autobus Elisa e Federica…

…i cittadini e i commercianti del posto mi avevano raccontato di aver ricevuto precise rassicurazioni dagli amministratori locali sull’imminente chiusura del centro di accoglienza per immigrati di via Novafeltria. Tutto questo però non è ancora accaduto e il centro risulta essere ancora regolarmente aperto. Fratelli d’Italia-Alleanza Nazionale chiede l’immediata chiusura della struttura, perché i cittadini del quartiere hanno bisogno di risposte concrete e pretendono il rispetto della parola data. E se questo non dovesse accadere, siamo pronti anche a presentare un’interrogazione parlamentare per sollecitare l’intervento delle Istituzioni competenti». 
È quanto dichiara il presidente di Fratelli d’Italia-Alleanza Nazionale, Giorgia Meloni.
