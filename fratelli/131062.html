G20, Barcaiuolo: Italia ha dimostrato che è possibile stare a testa alta nel mondo

“L’Italia al G20 di Bali, nonostante la propaganda di una sinistra senza idee e senza spirito di unità nazionale, ha dimostrato che è possibile stare a testa alta nel mondo. Giorgia Meloni ha avuto incontri importanti con i principali leader mondiali, rivendicando il ruolo centrale della nostra Nazione. Risulta piuttosto sgradevole lo spettacolo delle opposizioni che, invece di sostenere il capo del governo in un consesso internazionale, sono arrivate addirittura a criticare la scelta personale di portare con sé la figlia. Polemiche sterili oscurate, fortunatamente, dal successo di Meloni”.
Lo dichiara il senatore di Fratelli d’Italia e capogruppo della Commissione esteri, Michele Barcaiuolo.
