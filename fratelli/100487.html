Protezione civile, Taglialatela: Sì ma con riserva, necessario maggiore coinvolgimento del corpo dei vigili del fuoco

“Fratelli d’Italia-Alleanza nazionale ha votato sì alla delega per la riforma della Protezione Civile, una struttura delicata con funzioni importanti. Lo abbiamo fatto per senso di responsabilità in considerazione degli  evidenti  problemi di funzionamento  che questo dipartimento ha mostrato nel corso del tempo e alla luce di migliorare l’eccellenza che ha sempre mostrato in momenti drammatici. Si tratta di una struttura preziosa che deve comunque essere potenziata. Siamo perplessi relativamente alla carenza di coinvolgimento del corpo dei Vigili del Fuoco. Ma  confidiamo che il Governo sappia correggere questa carenza nel corso della stesura della riforma”. È quanto ha affermato il deputato di Fratelli d’Italia-Alleanza nazionale Marcello Taglialatela intervenendo in aula in dichiarazione di voto.
