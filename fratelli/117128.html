Safilo Group, Rizzetto: Soluzione non è gettare spugna

“La Safilo Group, azienda padovana specializzata nella produzione di occhiali, dopo un incontro al Mise ha di fatto chiuso ad ogni possibilità di tenere aperto lo stabilimento di Martignacco (Ud). Ritengo che dopo la perdita di commesse e licenze, che invece altri player hanno acquisito, la soluzione non possa essere gettare la spugna e lasciare a casa 250 persone ma occorre riproporre un virtuoso piano industriale. Sono necessari i contratti di solidarietà e continuare con le attuali commesse che, a quanto mi risulta, coprono tutto l’anno 2020 senza il bisogno di casse integrazioni o, peggio, di mobilità. Formazione, nuove idee e linee di mercato significherebbero salvare una grande Azienda al posto di arrendersi”. Lo ha detto il deputato di Fratelli d’Italia e capogruppo in commissione Lavoro, Walter Rizzetto.
