Camera, Lollobrigida: grazie a Meloni e colleghi per rinnovata fiducia. Buon lavoro anche a Ciriani e senatori

“Ringrazio il presidente Giorgia Meloni e i colleghi di Fratelli d’Italia a Montecitorio, che oggi hanno rinnovato la fiducia nei miei confronti rieleggendomi capogruppo. A tutti loro rivolgo la mia sincera gratitudine, con la promessa di continuare insieme, con la serietà, la coerenza e la determinazione di sempre, l’impegno politico e il lavoro parlamentare in questa XIX legislatura. Congratulazioni anche all’onorevole Tommaso Foti, riconfermato vice presidente vicario dei deputati di Fdi, e al collega Luca Ciriani, anche lui confermato dai senatori capogruppo di Fdi a palazzo Madama. Buon lavoro a tutti noi”. 
Lo dichiara il capogruppo di Fratelli d’Italia alla Camera, Francesco Lollobrigida.
