Rispoli: Nasce gruppo consiliare Fratelli d&#8217;Italia &#8211; AN su 7° municipalità

CONSIGLIERE CASTALDO HA ADERITO AL PARTITO. Continua il percorso di crescita di Fratelli d’Italia – Alleanza Nazionale sulla città di Napoli.

 E’ stato costituito, infatti, grazie all’adesione del Consigliere Antonio Castaldo, il gruppo consiliare Fdi-An sulla 7° Municipalità, Miano, Secondigliano, S. Pietro a Patierno.
 Una adesione che conferma la capacità di radicamento del Partito, così come sottolineato dal Coordinatore Cittadino Luigi Rispoli.
“L’ adesione del Consigliere Castaldo, con conseguente costituzione del gruppo consiliare sulla settima municipalità, denota un percorso di crescita del nostro partito che in città è costante e repentino”.
“Il progetto politico di Fratelli d’Italia incontra sempre più il favore della gente – ha continuato Rispoli – Il nostro forte radicamento territoriale e la nostra presenza continua nei vari quartieri della città stanno dando i risultati sperati. Siamo ogni giorno a contatto con i cittadini attraverso i nostri dirigenti e militanti, portando sul territorio temi e proposte progettuali concrete”, ha concluso il coordinatore cittadino di Fdi – An.
Passariello: Continua la crescita del partito sul territorio”
 “La nascita del Gruppo Consiliare di Fdi-An alla VII Municipalità – dichiara Luciano Passariello Capogruppo Fdi-An in Regione Campania – testimonia il lavoro di radicamento del partito e la precisa volontà di essere presenti quotidianamente tra la gente. Il mio personale benvenuto nella nostra comunità politica al Consigliere Municipale Antonio Castaldo che con la sua esperienza e presenza costante sul territorio saprà avvicinare la nostra attività politica alle esigenze dei cittadini, il rapporto con le periferie e con i cittadini che vivono in quelle aree spesso dimenticate, è sempre stata una priorità per il nostro partito e la presenza di un gruppo consiliare di sicuro faciliterà il nostro operato. La crescita del radicamento di FDI-AN nella città di Napoli è il miglior riconoscimento possibile per il coordinatore cittadino Luigi Rispoli, al quale va tutto il mio apprezzamento per il lavoro che con tanta passione sta svolgendo.”
