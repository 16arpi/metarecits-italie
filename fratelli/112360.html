Rifiuti, Cirielli: Interrogazione ai ministri Costa e Salvini su scuola Scafati

“Sia garantita la salute degli studenti del Liceo scientifico Caccioppoli di Scafati, in provincia di Salerno. Da tempo, come denuncia oggi il dirigente scolastico Domenico D’Alessandro, cumuli di rifiuti sono ammassati all’ingresso della scuola. Creando una situazione di grave allarme sanitario. Depositerò un’interrogazione parlamentare al ministro dell’Ambiente Sergio Costa, affinchè attivi tutte le procedure previste dalla legge per liberare la scuola e riportare gli studenti in un ambiente sano, e al ministro dell’Interno Matteo Salvini per richiamare alle proprie responsabilità i Commissari Governativi, nominati dal Viminale, che devono fare il loro dovere perché svolgono le funzioni del sindaco e la Provincia, da cui dipendono le scuole superiori”.
Lo annuncia Edmondo Cirielli, Questore della Camera dei Deputati e deputato salernitano di Fratelli di Italia
