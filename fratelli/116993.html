FdI, Fitto e Fidanza: Da Times riconoscimento figura sempre più rilevante  di Giorgia Meloni

“Per il  quotidiano britannico Times Giorgia Meloni e’, unica italiana,  tra le personalità che potrebbero dar forma al mondo nel 2020. Siamo contenti che, anche fuori dai confini nazionali,  Giorgia Meloni sia riconosciuta come una figura sempre più rilevante nel panorama politico italiano. Il suo progetto viene da lontano ed e’ frutto di tanto impegno e tanta determinazione nel portare avanti le proprie idee. E si è rafforzato con una collocazione forte e credibile nell’ambito della famiglia dei Conservatori europei e delle destre di governo a tutte le latitudini.” Così in una nota il co-presidente del gruppo Ecr Raffaele Fitto e il capo delegazione di Fratelli d’Italia al Parlamento europeo Carlo Fidanza.
