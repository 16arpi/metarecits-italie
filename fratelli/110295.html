Montagna, De Carlo: Daspo non basta, si pensi a tassazione agevolata.

IL SINDACO DI CALALZO DI CADORE RISPONDE ALLO SCRITTORE MAURO CORONA
 
“Più si sale in montagna e più si abbassano le tasse” questa è la proposta lanciata da Luca De Carlo, sindaco di Calalzo di Cadore e deputato di Fratelli d’Italia in risposta a quella avanzata dallo scrittore alpinista, Mauro Corona, riguardante un Daspo per i turisti della montagna.
 
“Occorre pensare a una serie di strategie non solo per preservare la montagna, ma anche per tutelare chi ci vive e chi ci fa impresa. Si potrebbe ipotizzare, ad esempio, una tassazione agevolata sopra una certa altitudine vincolata al rispetto di determinate regole di servizio ed ecosostenibilità. Alleggerendo il fardello fiscale si può scegliere che tipo di turista ospitare e alzare il livello della nostra offerta, puntando su un turismo più consapevole della bellezza ma anche della fragilità dell’ambiente che lo ospita. Per fare questo occorre vedere la montagna sotto un aspetto differente e ci vogliono risorse economiche da dedicarle. Si chiama federalismo fiscale? Può essere: l’unica cosa certa però – conclude De Carlo – è che aldilà della filosofia e delle belle parole ci vogliono i soldini”.
