Nassiriya, Rampelli: Grillo chieda scusa alle famiglie delle vittime

“Non può placarsi lo sdegno verso il M5S per la pessima uscita dell’on. Corda nella giornata di ieri sulla commemorazione dei martiri di Nassiriya. La sostanziale equiparazione dell’assassino artefice della strage con i civili e i militari che hanno perso tragicamente la vita 10 anni fa è stato un orrore.
  
Grillo chieda scusa alle famiglie delle vittime per questa caduta di stile del suo gruppo parlamentare, noi dal canto nostro chiediamo al Governo di risolvere gli impedimenti che ostacolano il conferimento della medaglia d’oro ai caduti di Nassiriya”.
E’ quanto dichiara il vice capogruppo alla Camera di Fratelli d’Italia, Fabio Rampelli.
Roma, 13 novembre 2013
