Istat: dati positivi su crescita fiducia consumatori

“Dati positivi arrivano oggi dall’Istat, che danno in crescita la fiducia dei consumatori. In particolare, secondo quanto pubblicato, nella nostra Nazione a febbraio 2024 l’indice del clima di fiducia degli italiani è aumentato da 96,4 a 97,0 e raggiunge il livello più elevato da giugno 2023. A rafforzare questo risultato, anche gli 11 miliardi di euro che le famiglie hanno investito nell’acquisto dei BTp Valore, incentivando i piccoli risparmiatori ad investire nel debito pubblico italiano. C’è un evidente cambio di rotta, perché la tendenza di cittadini e imprese è quella di investire in Italia e questo soprattutto grazie alle politiche economiche prudenti e coerenti del governo Meloni che sta realizzando una serie di riforme essenziali, che garantiscono stabilità e crescita, a partire da quella fiscale per arrivare alla piena implementazione del PNRR. Spiace per le sinistre che tifano contro”.
 
Lo dichiara Tommaso Foti, capogruppo di Fratelli d’Italia alla Camera.
