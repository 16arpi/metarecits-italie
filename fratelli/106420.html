Ostia, Rampelli: A Toninelli, Di Maio con il boss della camorra ti ricorda niente?

“Un tizio della famiglia Spada si imbuca palesemente in una foto di Giorgia Meloni e Monica Picca ad Ostia. La ridicola reazione del Movimento Cinque Stelle, a partire da Danilo Toninelli, è chiedere alla Meloni e alla Picca di andarsi a nascondere. Caro Toninelli, questa foto di Di Maio col fratello del boss della camorra, decisamente meno casuale, ti ricorda niente? Perché in quell’occasione non c’è stato nessuno sdegno e non hai chiesto al tuo candidato premier di andarsi a nascondere? Siete sempre stati goffi, l’odore della sconfitta vi rende oggi patetici”. E’ quanto scrive il capogruppo di Fratelli d’Italia-Alleanza nazionale Fabio Rampelli sulla sua bacheca Facebook.
