Europee, Foti: cdx blocco sociale che condivide valori e sentimenti

“Dopo ormai quasi 30 anni il centrodestra è innanzitutto un blocco sociale di persone che condividono valori e sentimenti. Venir meno alla coesione su un tema come l’immigrazione significherebbe offendere i nostri elettori. Sono straconvinto che ci sarà piena lealtà da parte di tutti a maggior ragione nel percorso di avvicinamento verso le elezioni europee. La nostra ambizione comune è quella di esportare il modello italiano e su questo tema ci misuriamo in maniera importante”.

Lo ha dichiarato in un’intervista al Giornale il capogruppo di Fratelli d’Italia alla Camera dei deputati, Tommaso Foti.
