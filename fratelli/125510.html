Migranti, Rampelli: Lamorgese preoccupata? E&#8217; lei che ha lasciato aperti porti. Governo Draghi al buio, monito Mattarella sia da faro

“Da giorni Lampedusa continua ad essere terra di approdi clandestini, dove da sabato a oggi si susseguono ininterrotti gli arrivi di centinaia e centinaia di migranti, ospitati nel saturo hotspot di Contrada Imbriacola. In un quadro di estrema emergenza in termini sia di sicurezza per i nostri confini che sanitaria per via di una pandemia in corso – e che rischia di avere effetti compromissori anche per il turismo italiano – sono disarmanti le dichiarazioni del ministro dell’Interno italiano. La Lamorgese si dice preoccupata, proprio lei che ha consentito i porti aperti, ha azzerato i decreti sicurezza e permesso che gli sbarchi si triplicassero. Sul tema migranti è intervenuto anche il presidente Mattarella, il cui monito ‘occorre governare il fenomeno o si viene travolti’ dovrebbe essere da faro per il Governo Draghi, che sulla gestione dei flussi migratori naviga nel buio”.
 
E’ quanto dichiara in una nota Fabio Rampelli, vicepresidente della Camera e deputato di Fdi.
