Lavoro, Meloni: Politica pensa a inciuci e marchette banche e sale disoccupazione

«Dati Istat sul lavoro: sale la disoccupazione all’11,3%, quella giovanile al 37%. Intanto gran parte della politica discute di inciuci, leggi elettorali, marchette alle banche e cittadinanza agli immigrati. Noi di Fratelli d’Italia non intendiamo restare a guardare in silenzio. Mentre gli altri parlano di gossip politico, di chi è il capo di chi e di questioni che agli italiani non interessano, noi vogliamo impegnarci per offrire a questa Nazione una reale prospettiva per il futuro: difendere e incentivare il lavoro, sostenere le famiglie e la natalità, tutelare i nostri prodotti, le nostre imprese e l’eccellenza italiana, difendere i nostri confini e la nostra identità dall’invasione in atto. Noi ci occuperemo di questo».
Lo scrive su Facebook il presidente di Fratelli d’Italia, Giorgia Meloni.
