Elezioni, Delmastro: Letta chiarisca suoi affari con Cina

“Letta agente della Via della Seta cinese e, secondo quanto riportato dalla stampa nazionale, a libro paga di una società cinese che fa capo indirettamente a XI Jinping è notizia allarmante e agghiacciante. Letta chiarisca subito la natura dei suoi affari con la potenza ostile cinese che, tramite il vischioso reticolato della Via della Seta, ha lanciato la sua aggressiva sfida industriale, politica e culturale all’Occidente. Dal chiarimento della natura di quei rapporti economici dipende il grado di indipendenza e autonomia che la sinistra può assicurare all’Italia e l’affidabilità della collocazione atlantica”.
Lo dichiara Andrea Delmastro, deputato e capogruppo in commissione Esteri di Fratelli d’Italia.
