Lazio, Cetrone: lascio il PdL, in Fratelli d&#8217;Italia nuovo entusiasmo

“Fratelli d’Italia-Centrodestra Nazionale interpreta pienamente il mio maturo sentire, vivere e condividere l’impegno politico in favore dei cittadini. Ho scelto di intraprendere questo nuovo percorso perche’ ritrovo amici e amiche che sedevano con me in Consiglio regionale, dei quali ho apprezzato molto il loro approccio alla politica e all’amministrazione pubblica”. E’ quanto afferma il consigliere regionale del Lazio, Gina Cetrone, annunciando la sua adesione a ‘Fratelli d’Italia-Centrodestra nazionale’. “Ho ammirato – spiega – il loro entusiasmo, la loro compattezza e convinzione, la capacita’ di fare squadra, oltre alla continua ricerca di dare una soluzione possibile ai problemi della comunita’ laziale, bandendo i nefasti intereressi di carattere personale o di gruppo. Il loro modus operandi, frutto costante di una concertazione condivisa e partecipata, rispecchia le logiche organizzative sulle quali poggia il mio impegno imprenditoriale e verso il quale intendo dirigere la mia agenda politica, in continuita’ con quanto ho portato avanti sino ad oggi.
  
In un momento in cui urge un programma politico- prosegue Cetrone- e una classe dirigente capace di intercettare le esigenze delle migliaia di persone che sentono forte il bisogno di lavorare per eliminare gravi situazioni di disagio e disperazione sociale fortemente presenti nei Comuni della Provincia di Latina, mi sono quindi sentita chiamata ad una scelta consapevole e matura, aderendo a ‘Fratelli d’Italia’ e ad un nuovo modo di interpretare il centro destra nazionale. Nonostante la bufera che si e’ abbattuta sulla legislatura Polverini, la mia azione politica non si e’ mai discostata dal perseguire degli obiettivi di onesta e del ‘fare, subito e bene’. Questo segno distintivo del mio procedere mi ha spinto a propormi per questa nuova sfida, che ho accettato e sostengo, convinta che con esponenti politici come Fabio Rampelli, Giorgia Meloni, Ignazio La Russa, Guido Crosetto e tanti altri amici e amiche che si stanno riconoscendo nell’intrapreso percorso politico, c’e’ terreno fertile per lavorare su idee e progetti utili. Idee e progetti che avro’ modo di poter discutere presto con i cittadini della Provincia di Latina, chiedendo loro di condividerli e sostenerli attraverso la massima espressione democratica di una civilta’ liberale: il voto”.
