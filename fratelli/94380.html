ERASMUS Frassinetti, studenti non possono perdere un diritto

Se non verrà trovato il modo per far votare gli studenti Erasmus nei Paesi che li ospitano, si toglierà a circa 25mila ragazzi la possibilità di esprimere le loro idee. Il fatto che sia proprio la categoria dei giovani a rischiare di non poter votare è ancora più preoccupante, perché sarà in mano a loro che passeremo il testimone nei prossimi anni.  Il Governo deve trovare al più presto una soluzione, perché non possiamo pretendere che gli universitari che stanno studiando all’estero spendano di tasca propria i soldi per tornare in Italia a esercitare un loro diritto.
E’ quanto dichiara l’on. Paola Frassinetti (Fratelli d’Italia), vicepresidente della Commissione Istruzione della Camera e relatrice della Riforma Universitaria.
