Sanremo, Bellucci: dopo offese di Achille Lauro Sanremo darà spazio a temi educativi?

“Dopo una prima serata che verrà ricordata per l’offesa e derisione del battesimo, ne auspico sentitamente una seconda più educativa. La sceneggiata messa in piedi da Achille Lauro a Sanremo 2022 non ha nulla di artistico o innovativo. È stato un attacco e una derisione del sacramento principale, il battesimo, portato sul palco dell’Ariston di fronte a milioni di telespettatori. Achille Lauro vuole essere essere originale e coraggioso? Beh, allora farebbe bene a dedicare un pensiero ai cristiani perseguitati. Voglio sperare che già da oggi il Festival di Sanremo alzi la qualità dello spettacolo dal punto di vista educativo e di impegno nella difesa dei più fragili.”

Lo dichiara Maria Teresa Bellucci, deputato e capogruppo FDI in commissione affari sociali.



