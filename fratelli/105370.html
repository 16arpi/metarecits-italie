Ddl antifascismo, Lollobrigida: Piena solidarietà di FdI a Fiano, confronto non può mai travalicare in offesa

«I confronti, seppur serrati, non possono e non devono mai travalicare in offese personali e religiose che nulla hanno a che fare con la politica. Pur confermando la massima distanza politica dall’onorevole Fiano e dalla sua legge, gli esprimiamo la piena solidarietà di Fratelli d’Italia. I nostri deputati voteranno contro la sua ridicola proposta di legge ma riteniamo le dichiarazioni come quelle dell’onorevole Corsaro il miglior alibi della sinistra per approvarla. I contrasti avuti tra il nostro partito e l’onorevole Corsaro fin da pochi mesi dopo la sua elezione anche alla luce delle sue dichiarazioni odierne si dimostrano fondati».
È quanto dichiara Francesco Lollobrigida, responsabile nazionale Organizzazione di Fratelli d’Italia.
