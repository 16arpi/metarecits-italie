Difesa, Cirielli: No a violazione privacy per forze dell&#8217;ordine

“Le Forze dell’Ordine hanno diritto alla privacy. Togliere il riserbo sui provvedimenti disciplinari interni sarebbe l’ennesimo atto contro chi tutela e garantisce la nostra sicurezza.
  
Ora si sta davvero passando il segno. Gli abusi, per carità, vanno puniti, ma tra teppisti e delinquenti vari, che anche nelle ultime settimane non hanno fatto mancare la loro presenza, ed appartenenti alle Forze dell’Ordine, noi staremo sempre dalla parte di chi porta la divisa e ogni giorno mette a rischio la propria vita per difendere la nostra”.  È quanto dichiara Edmondo Cirielli, deputato di Fratelli d’Italia-Alleanza Nazionale, componente dell’Ufficio di Presidenza di Montecitorio.
“Sarebbe incredibile trattare le Forze di polizia peggio degli altri dipendenti dello Stato. Difatti, sarebbe un’applicazione del principio di specificità al contrario. Ormai c’è una situazione insostenibile come denunciano da tempo i sindacati e i Cocer, le cui proteste restano puntualmente inascoltate”.
Roma, 4 maggio 2014
