Camorra, Cirielli: Il Governo dia risposta e sostegno alle gravi dichiarazioni del procuratore Melillo. Asl e Sanità in Campania vanno commissariate

“Le dichiarazioni del capo della Procura di Napoli Giovanni Melillo sul controllo mafioso da parte dei clan dell’ospedale San Giovanni Bosco di Napoli e sui rischi di inquinamento e condizionamento anche sui concorsi banditi in pompa magna da Vincenzo De Luca sono gravissime. E richiedono un intervento immediato da parte del governo”. E’ quanto afferma in una nota Edmondo Cirielli, Questore della Camera dei Deputati e parlamentare di Fdi
 
“Si proceda al commissariamento dell’Asl Napoli 1 sotto il cui controllo ricade l’ospedale San Giovanni Bosco e si nomini subito un commissario per la Sanità in Campania”-  aggiunge Cirielli
 
“E’ intollerabile che un diritto sancito in Costituzione sia al servizio degli interessi delle organizzazioni criminali” conclude Cirielli
