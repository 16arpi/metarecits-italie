Guide turistiche, Taglialatela: Troppa confusione tra guide turistiche&#8230;

…E ACCOMPAGNATORI TURISTICI, CRITERIO SELEZIONE PER ABILITAZIONE COMINCI DAI SITI UNESCO. “La normativa europea, recepita lo scorso anno con la legge europea, crea una pericolosa confusione tra accompagnatori turistici e guide turistiche.
  
Si tratta di due professione diverse, soprattutto  per la ricchezza e la specificità del patrimonio artistico italiano”. È quanto dichiara il deputato di Fratelli d’Italia-Alleanza nazionale Marcello Taglialatela durante il question time al ministro dei Beni Culturali e del Turismo Dario Franceschini.
“Noi crediamo- ha aggiunto Taglialatela – che la proroga a ottobre per l’individuazione dei siti per i quali il ministero formulerà i requisiti per l’ abilitazione non sia sufficiente, anche per la ristrettezza dei tempi e per l’assenza dei criteri. Si cominci dai siti italiani tutelati dall’Unesco e da quelli in cui vi sono sovrintendenze specifiche”.
“Potrebbe essere  questo- ha concluso Taglialatela- un primo passo per tutelare la specificità della professione della guida turistica italiana, l’unica in grado di valorizzare e spiegare il patrimonio italiano ai turisti”. 
Roma, 9 luglio 2014
