Governo, Meloni: Parlano di tutto tranne che di emergenze. Il 28 gennaio in piazza sotto palazzo Chigi per chiedere elezioni subito

“14 gennaio: le popolazioni colpite dal terremoto in queste gelide settimane trovano ben poco riparo nelle roulotte e quotidianamente fronteggiano la terra che trema e la neve, ma il Consiglio dei Ministri si riunisce per parlare di tutt’altro.
A questo punto è doveroso chiedere al Presidente Mattarella e al nominato Gentiloni dove siano finite le proposte per risolvere le emergenze di cui doveva occuparsi il quarto esecutivo che il palazzo ha imposto agli italiani dopo la sonora bocciatura delle politiche di Renzi al referendum.
Questo governo non ha alcuna idea di quali siano le priorità del popolo semplicemente perché non risponde al popolo: risponde a chi lo ha messo a Palazzo Chigi. E il 28 gennaio saremo in piazza proprio sotto palazzo Chigi per chiedere elezioni subito e per mandarli a casa”.
Lo scrive su Facebook il presidente di Fratelli d’Italia Giorgia Meloni.
