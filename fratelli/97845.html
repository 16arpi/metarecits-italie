Immigrazione, Meloni visita la tendopoli-lager di Rosarno

DOMANI FDI-AN IN PIAZZA A REGGIO CALABRIA. «In vista della manifestazione di domani a Reggio Calabria, organizzata da Fratelli d’Italia-Alleanza nazionale contro le politiche scellerate del governo sull’immigrazione, questo pomeriggio ho visitato la tendopoli-lager di Rosarno.

Una città violata da un’invasione che produce insicurezza, rischi sanitari altissimi ed un evidente problema sociale. E una situazione insostenibile per i cittadini di Rosarno ma anche per questi nuovi schiavi ridotti a vivere in condizioni disumane per colpa della demagogia di una sinistra radical chic. Accoglienza non è negare la dignità, solidarietà non è far vivere queste persone come bestie, integrazione non è sommergere con migliaia di immigrati una città di 13 mila abitanti. Vi aspetto domani a Piazza Indipendenza alle ore 15 per dire basta a questo scempio».
È quanto ha detto alla stampa il presidente di Fratelli d’Italia-Alleanza Nazionale, Giorgia Meloni, nel corso della sua visita alla tendopoli-lager di Rosarno in provincia di Reggio Calabria.
