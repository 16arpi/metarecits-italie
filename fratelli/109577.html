Roghi, Rampelli: Si aggrava la stagione degli incendi Rom. Intervenga l&#8217;esercito

“L’emergenza roghi tossici si moltiplica, nulla è cambiato rispetto agli anni scorsi.
Faccio un appello al ministro Salvini, prima che perda la faccia anche lui: vanno posizionate videocamere, anche su droni, per dare un volto ai piromani che incendiano continuamente i rifiuti generando tossina insalubre e tradurli in fragranza in prigione; vanno posizionate all’ingresso dei campi rom delle pattuglie che perquisiscano auto e furgoni e requisiscano la refurtiva ovvero gli scarti del rovistaggio, cioè il combustibile; vanno sottratti i minori alle famiglie nomadi che li costringono all’accattonaggio, al taccheggio, al borseggio, alla piromania; vanno immediatamente espulsi dai campi gli immigrati irregolari, smistati in altre strutture o rimpatriati, se sine titulo.
L’estate sta esplodendo e non si può infliggere ai cittadini delle periferie di Roma, Napoli, Milano, Torino un’altra stagione di inquinamento dell’aria e del terreno.
Chiediamo l’immediata calendarizzazione della mozione di FDI con cui si chiede al governo di impiegare l’esercito nei campi nomadi, sul modello della terra dei fuochi, per fermare i roghi tossici”.

È quanto dichiara il vicepresidente della Camera dei deputati Fabio Rampelli che ha appena depositato una mozione sui roghi tossici.
