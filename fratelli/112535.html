Dl semplificazioni, Mollicone: Riecco il Governo più pazzo del mondo. Decaduto anche emendamento su Sian, festeggiamo con lavoratori Greenaus

“Stamane siamo stati in piazza con i lavoratori della società Greenaus e, insieme al vicepresidente della Camera Rampelli e ai senatori di Fdi che si battevano in Aula, abbiamo solidarizzato con loro. Adesso che la notizia è certa, ovvero che l’emendamento sul Sian presentato dai relatori è decaduto poiché dichiarato inammissibile al Senato, possiamo festeggiare perché finalmente i posti di lavoro sono salvi così come garantita la tutela dei livelli occupazionali. Ora vigileremo perché vengano tutelati i lavoratori e non ci siano altri strani blitz. Ancora una volta va in scena l’ennesimo pasticcio dell’esecutivo gialloverde, che sul Dl Semplificazioni si conferma essere il governo più pazzo del mondo”.
E’ quanto dichiara in una nota Federico Mollicone, deputato di Fdi.
