Crisi, Foti: A Bernini, da storica manifestazione 2 dicembre nacque piazza del centrodestra

“Non so se il presidente Bernini era in piazza alla storica manifestazione del centrodestra avvenuta il 2 dicembre 2006 ma se così fosse dovrebbe ben ricordare che proprio in quella occasione si disse che era nata la piazza del centrodestra, alternativa a Prodi sul piano politico e sul piano propagandistico. Spiace, dunque, vedere oggi la senatrice dispensare lezioni di moderatismo ecumenico che ha il solo fine di lasciare che la peggiore operazione di trasformismo politico degli ultimi anni passi sotto l’uscio della porta quasi fosse un fatto ineludibile. Le elezioni si ottengono anche facendo sentire la propria determinazione e ben vengano quindi le mobilitazioni come quella annunciata da Giorgia Meloni alla quale spero partecipi tutto il centrodestra inclusa il presidente Bernini”.
Lo dichiara Tommaso Foti, vicepresidente del Gruppo di Fratelli d’Italia alla Camera dei deputati.
