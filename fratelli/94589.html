Scurria: Schulz chieda scusa agli italiani

Continuo a trovare seccanti le interferenze del Presidente del Parlamento europeo, Martin Schulz in merito alla situazione politica italiana. Noi di ‘Fratelli d’Italia’ crediamo che la volontà popolare debba essere rispettata a ogni livello e che non possa essere mortificata da decisioni prese al di fuori del processo
  
democratico del nostro Paese. Saranno gli italiani a scegliere i propri rappresentanti, il prossimo 24 e 25 febbraio, perché la politica può e deve necessariamente essere legittimata solo dai propri cittadini o non da ‘alti’ rappresentanti del Parlamento europeo. Inoltre Il presidente Schulz dovrebbe ricordare di essere stato eletto anche grazie ai voti del centrodestra italiano e, dato che ricopre un ruolo istituzionale, non può permettersi di esprimere opinioni personali. Mi auguro sinceramente che al più presto chieda scusa agli italiani per i ripetuti commenti inopportuni.
E’ quanto dichiara l’eurodeputato di ‘Fratelli d’Italia – Centrodestra nazionale’, Marco Scurria.
