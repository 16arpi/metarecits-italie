Moro, Cirielli: Se sinistra violenta e centri sociali riabilitano brigatisti legittimano oltraggio di via Fani

“Dallo Stato serve una risposta ferma e immediata. I colpevoli dell’oltraggio al monumento che ricorda le vittime dell’agguato di via Fani, quando quarant’anni fa fu rapito dalle Brigate Rosse il presidente della Democrazia Cristiana Aldo Moro e assassinati gli uomini della scorta, vanno assicurati alla giustizia”. E’ quanto dichiara in una nota, Edmondo Cirielli, deputato di Fratelli di Italia e responsabile Giustizia, auspicando pene esemplari per “individui che macchiano la storia della nostra Patria”.
“Azioni del genere non vanno né sottovalutate né archiviate come episodi isolati ma l’allerta deve restare alta, soprattutto in un momento storico in cui alcuni segmenti della sinistra violenta e dei centri sociali tendono a legittimare simili comportamenti, provando a riabilitare criminali ed ex brigatisti che hanno insanguinato la storia d’Italia” – conclude Cirielli
