L.elettorale, Meloni: Vogliamo votare subito ma siano gli italiani a scegliere da chi farsi rappresentare e governare


«Italiani non fatevi fregare da chi dice di voler restituire la parola agli italiani e poi si accorda o tace sullo schifo delle liste bloccate nella legge elettorale. Imporre all’Italia altri 5 anni di parlamentari nominati che non rispondono al popolo ma al capo, per Fratelli d’Italia non è tollerabile. Vogliamo votare subito e vogliamo che siano gli italiani a scegliere da chi farsi rappresentare e governare, non i partiti con un grande inciucio».
Lo ha detto il presidente di Fratelli d’Italia, Giorgia Meloni, ad Asti per la campagna elettorale per le elezioni amministrative.
