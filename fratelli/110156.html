Vaccini, Rampelli: Non si gioca su pelle bambini. Governo attui protocolli sanitari richiesti da comunità scientifica

“Il Governo dimostri di essere responsabile, i bambini devono essere vaccinati, come chiede la comunità scientifica. Non tocca alla politica compiere queste scelte, sono le autorità sanitarie a dover dire cosa è meglio fare. La politica deve solo organizzare la società nel modo indicato da chi ha la competenza e la responsabilità della salute dei cittadini. Nel caso della scuola è fin troppo evidente che l’ipotesi circolata delle classi speciali per minori immunodepressi, oltre a evocare l’incivile segregazione di una categoria di persone, in nessun caso protegge dal rischio contaminazione. Non si può giocare sulla pelle dei bambini perché nella società circolare alimentata dalla rete sul tema della sanità un avvocato conta quanto un medico. Basta doping da social. Chi governa attui i protocolli sanitari richiesti dalla comunità scientifica. Senza perdere altro tempo”.
E’ quanto dichiara in una nota Fabio Rampelli, vicepresidente della Camera e deputato di Fdi.

