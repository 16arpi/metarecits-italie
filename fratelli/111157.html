Difesa, domani capogruppo Fdi Difesa Camera in visita a CC Roccagorga (Latina)

Domani (26 ottobre 2018) le sezioni di Fratelli d’Italia Latina e Roccagorga ospiteranno l’On. Salvatore DEIDDA, capogruppo Fdi della Commissione Difesa alla Camera dei Deputati. Con l’occasione visiterà nella mattinata la caserma dei Carabinieri di Roccagorga e nel pomeriggio la Questura.

“Abbiamo chiesto la presenza dell’On. Deidda- dichiara Mario Romanzi, consigliere comunale di Roccagorga e Presidente provinciale di Gioventù Nazionale-, per avere un rapporto istituzionale con le forze dell’ordine al fine di approfondire le problematiche legate alla sicurezza ed elaborare una proposta seria, non di propaganda come spesso accade, per la comunità di Roccagorga in vista delle prossime elezioni amministrative. Un grazie quindi alla dirigenza di FDI per tutto il sostegno che in questa delicata fase ci sta dando.”

Fabrizo Almanza, esponente di FDI Latina e promotore dell’evento su Latina, dichiara:”Eventi come quello di domani ci danno la possibilità di poter avere un confronto su argomenti importanti e cruciali come quello della sicurezza. Trattare questa tematica, in un periodo difficile come quello che sta vivendo la nostra provincia, dà la testimonianza di presenza attiva sul territorio e di sensibilità rispetto ai problemi della cittadinanza. Si può fare politica senza alzare la voce, bensì con proposte concrete ed iniziative che avvicinino i problemi delle persone a chi ha l’onere di risolverle”.
