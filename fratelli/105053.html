Legge elettorale, Cirielli: Pubblicazione tabellone voto segreto è reato

“Lo sa l’onorevole Emanuele Fiano che la pubblicazione del tabellone della Camera con l’andamento del voto segreto è reato? È quanto dichiara Edmondo Cirielli, deputato di Fratelli d’Italia-Alleanza Nazionale.
“L’articolo 683 del codice penale è chiaro – aggiunge -: “Chiunque, senza autorizzazione, pubblica col mezzo della stampa, o con un altro dei mezzi indicati nell’articolo 662, anche per riassunto, il contenuto delle discussioni o delle deliberazioni segrete del Senato o della Camera dei Deputati è punito, qualora il fatto non costituisca un più grave reato, con l’arresto fino a trenta giorni o con l’ammenda da 51 a 258 euro”.
“Pur di raggiungere il prezzo del patto dell’Inciuciellum si calpesta l’esercizio della libertà di voto dei parlamentari – conclude Cirielli -, la cui modalità segreta è quella più significativa. Vedremo cosa farà la Procura di Roma. Una cosa è certa. Quanto accaduto oggi è un grave vulnus per la democrazia e l’inciucio tra Renzi, Grillo e Berlusconi finisce in rissa e in tribunale”.
