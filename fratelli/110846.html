Sicurezza, Rampelli: Al Pres. Mattarella, con il massimo rispetto ma la protezione umanitaria non rientra negli accordi internazionali

“Con il dovuto rispetto per la massima carica dello Stato, mi permetto di segnalare che la cosiddetta ‘protezione umanitaria’ non rientra negli accordi internazionali. Mentre sul fronte del rispetto dell’asilo politico non si può derogare al principio sancito dall’art. 10 della Costituzione.
La ‘protezione umanitaria’ di fatto si configura come un permesso di soggiorno straordinario, totalmente slegato da condizioni di pericolo dell’immigrato, è un’anomalia tutta italiana che va oltre le protezioni previste dagli accordi internazionali e dalla nostra Carta. La si può condividere o meno, non le si può stravolgere la natura”.

È quanto dichiara il vicepresidente della Camera Fabio Rampelli di Fratelli d’Italia.
