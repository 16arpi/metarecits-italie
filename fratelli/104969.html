Nomadi, Meloni: Se Raggi vuole pagare affitto ai rom, lo faccia con i soldi del blog Grillo e non con quelli dei romani

«Campi rom a Roma: dopo aver bocciato la delibera di iniziativa popolare presentata da Fratelli d’Italia in Consiglio comunale per chiuderli, la Raggi annuncia l’avvio di un “percorso di scolarizzazione, occupazione, salute e abitazione”. Non sappiamo cosa intenda il sindaco con il termine “occupazione”, ma purtroppo abbiamo scoperto cosa voglia dire con “abitazione”: il Comune di Roma vuole dare un bonus casa di 800 euro per pagare l’affitto a chi vive nelle baraccopoli. Ecco qual è l’idea di integrazione, sicurezza, legalità ed equità sociale di Grillo, Di Maio e Raggi. Volete pagare l’affitto ai rom? Fatelo con i soldi del blog di Grillo, non con quelli dei romani. Per FdI la soluzione è ben diversa: i campi rom vanno chiusi e smantellati. Chi li abita può fare il nomade e dunque “nomadare” o se stanziale può cercarsi una casa dove vivere. Non hanno i soldi per farlo e sono italiani? Perfetto: si mettano in fila come tutti gli altri e rispettino la legge».
Lo scrive su Facebook il presidente di Fratelli d’Italia, Giorgia Meloni.
SCARICA PAGINA QUOTIDIANO DEDICATO
