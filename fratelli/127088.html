Spiagge, domani Meloni e capigruppo Fdi incontrano associazioni categoria turismo balneare

Il presidente di Fratelli d’Italia Giorgia Meloni, insieme ai capigruppo alla Camera e al Senato Francesco Lollobrigida e Luca Ciriani, incontrerà domani i vertici e i rappresentanti delle principali sigle e associazioni di categoria del turismo balneare italiano. Al centro dell’incontro la direttiva Bolkestein e la recente sentenza del Consiglio di Stato che ha stabilito la cessazione delle attuali concessioni demaniali marittime al 31 dicembre 2023 e la loro messa al bando: una decisione che Fratelli d’Italia ha duramente criticato perché rischia di essere il colpo mortale per il settore e di mettere a rischio il futuro di 30 mila imprese, quasi tutte a conduzione famigliare.

