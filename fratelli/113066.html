8 marzo, Meloni a Salvini: Bene leggi più severe su femminicidio, ma beffa che stupratori e assassini possano avere reddito di cittadinanza

“Sento con piacere che oggi 8 marzo, festa della donna, il ministro Salvini propone leggi più severe per stupro e femminicidio. Su questi temi Fratelli d’Italia garantisce il suo pieno appoggio anche perché su questo tema abbiamo presentato diversi provvedimenti. Segnalo però a Salvini che con l’attuale versione del reddito di cittadinanza stupratori e assassini hanno diritto all’assegno statale. Una beffa intollerabile per le vittime di violenza. La Lega sostenga l’emendamento di Fratelli d’Italia per escludere dal reddito di cittadinanza i delinquenti e i criminali e in particolare chi si è macchiato di reati violenti contro le donne”.
Lo ha detto interpellata da Sky TG24 il presidente di Fratelli d’Italia, Giorgia Meloni.
