Gaza: accertare fatti e lavorare per negoziato

“La notizia di quanto successo a Gaza preoccupa e allarma. E’ necessario che si accerti la dinamica dei fatti, che appaiono sconcertanti, e si garantisca tutela ai civili, da troppo tempo ormai vittime di una guerra annosa ed efferata. Risulta ancora più urgente, vista la drammaticità degli eventi, lavorare per il raggiungimento di un negoziato che porti in termini rapidi al cessate il fuoco. Da parte nostra ribadiamo il sostegno ad un’iniziativa di pace che porti alla coesistenza pacifica dei due popoli in due diversi Stati”.
Lo dichiara Tommaso Foti, capogruppo di Fratelli d’Italia alla Camera.
