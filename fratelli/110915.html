Sud, Gemmato: Insufficiente quota 34% di investimenti nel meridione

“Fratelli d’Italia ritiene che per colmare il gap esistente tra il nord e sud, che vede un’Italia a due velocità, il 50% sia la quota essenziale degli investimenti nazionali cui dotare le regioni meridionali. Dal governo del cambiamento ci saremmo aspettati ben altre misure rispetto alla quota del 34%, la stessa destinata dal precedente governo, quel governo che avete così tanto vituperato in questi anni e in questi mesi”.
Così il deputato di Fratelli d’Italia Marcello Gemmato in risposta al ministro per il Sud Barbara Lezzi nel corso del Question Time a Montecitorio.
“Purtroppo il tasso di disoccupazione del meridione – ha aggiunto Gemmato –  ci consegna sempre più una Italia a due velocità con una fotografia del nord sempre più uguale alla Germania, ed una fotografia del sud è pedissequamente uguale alla Grecia”.
