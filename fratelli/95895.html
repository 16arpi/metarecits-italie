Sanità, Scurria: Zingaretti dica no a ridimensionamento ospedale Amatrice, salute cittadini prima di tutto

“Condivido appieno la petizione presentata dall’intera comunità montana che fa capo ad Amatrice contro il ridimensionamento dell’ospedale Grifoni, fondamentale struttura sanitaria raggiungibile facilmente sia per i residenti che per i cittadini che si trovano in villeggiatura nelle vicinanze. L’ospedale si trova in un punto strategico perché è al confine con tre diverse regioni e ha un bacino d’utenza di circa 50 mila persone nei periodi estivi.
  
 Inoltre, se venisse trasformato da ospedale a casa della salute, i 10 mila abitanti di Amatrice dovrebbero percorrere 65 chilometri prima di arrivare all’ospedale più vicino (il De Lellis di Rieti), senza contare che d’inverno è una vera e propria impresa viaggiare sulle strade innevate e ghiacciate di montagna.
Il presidente della regione Lazio Zingaretti si impegni affinché questa importante struttura continui ad operare, non si può preferire la spendig review alla salute dei propri cittadini”.
È quanto dichiara in una nota il deputato europeo di Fratelli d’Italia, Marco Scurria.
Roma, 30 ottobre 2013
