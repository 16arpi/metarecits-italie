Coronavirus, Bellucci: Governo raccolga appello Meloni su posti letto

“Il governo raccolga l’appello lanciato da Giorgia Meloni sulla necessita’ di predisporre sin da subito nuove strutture sanitarie dedicate ai pazienti positivi al Coronavirus. L’allarme delle Regioni sulle difficoltà nel garantire posti letto in terapia intensiva ai tantissimi ricoverati, non può rimanere inascoltato: dal recepimento o meno di queste istanze dipenderà infatti la vita di molti cittadini. Fratelli d’Italia chiede che cominci immediatamente la riqualificazione di numerosi ospedali che su tutto il territorio nazionale sono stati dismessi e che si coinvolgano le strutture private. Queste proposte di Giorgia Meloni e Fdi siano accolte dal governo ed entrino nel decreto sul sistema sanitario nazionale su cui si sta lavorando. E’ fondamentale accelerare e non perdere ulteriore tempo, è in gioco  il bene più prezioso: la vita degli italiani”.Lo dichiara Maria Teresa Bellucci,  Capogruppo  in commissione Salute e Affari Sociali di Fratelli d’Italia alla Camera dei Deputati.
