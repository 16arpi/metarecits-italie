Ogm, Rampelli: Piante biotech snaturano qualità agricoltura italiana

«Aderisco alla manifestazione promossa oggi dalla task force per un’Italia libera da Ogm, indetta per chiedere al Governo l’esercizio della clausola di salvaguardia per vietare la messa a coltura di piante biotech. Gli Ogm snaturano la qualità della nostra agricoltura e annullano la capacità di scegliere quel che mangiamo. Ed è per questo che occorre, inoltre, prevedere misure di forte premialità nei confronti di chi opera senza il ricorso agli Ogm. La coltivazione della terra, la pastorizia e l’allevamento sono il frutto secolare dell’amore per il territorio e del rispetto per i cicli della natura. Volerli stravolgere determina un generale impoverimento della qualità e delle specificità che fanno grande il nostro patrimonio e che costituiscono l’elemento di riconoscibilità del “made in Italy”».
È quanto dichiara il vicepresidente dei deputati di Fratelli d’Italia, Fabio Rampelli.
Roma, 20 giugno 2013
