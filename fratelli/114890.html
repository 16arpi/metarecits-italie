Turismo, Silvestroni: Musei e siti archeologici italiani accessibili e gratuiti per i disabili

“Il patrimonio artistico italiano diventa accessibile. Il turismo è divenuto ormai un bisogno sociale oltre che uno straordinario volano economico. Da qui la necessità di garantire a tutti i cittadini, indipendentemente dalle loro condizioni, la fruizione di questo bene. Ma oggi ancora troppi sono gli ostacoli che impediscono alle persone con disabilità di poter godere a pieno titolo di tutto quello che l’Italia può mettere a disposizione. Sono perciò molto soddisfatto per l’approvazione del mio ordine del giorno, presentato nel corso della discussione sulla legge delega sul Tursimo, che impegna il Governo a valutare l’opportunità di adottare ulteriori misure volte a favorire un turismo realmente accessibile, riconoscendo a specifiche categorie di cittadini la piena e gratuita fruizione del patrimonio turistico e artistico nazionale. Un grande passo avanti di civiltà per abbattere veramente ogni barriera” lo dichiara in una nota il deputato e capogruppo di Fratelli d’Italia in Commissione Attività Produttive,  Marco Silvestroni.
