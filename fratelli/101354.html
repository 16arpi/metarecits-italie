Comunali, De Priamo: Rampelli candidato Sindaco nome vincente

“Il successo della odierna iniziativa ‘Roma rinasce’, che avvia un percorso per individuare le idee e le soluzioni migliori per il futuro della Capitale, rappresenta un passaggio importante in vista della sfida per il Campidoglio. E’ stata anche l’occasione per ribadire che la proposta fatta ieri da Giorgia Meloni alla coalizione, quindi l’indicazione di Fabio Rampelli candidato a sindaco, ha tutte le caratteristiche per essere una candidatura vincente”. E’ quanto dichiara in una nota Andrea De Priamo, portavoce romano di Fdi-An. “Infatti Rampelli unisce competenza e capacità a una straordinaria conoscenza della città. Invitiamo dunque gli alleati a rompere gli indugi. Ci sono tutte le condizioni per vincere e per mettere in campo una squadra forte in grado di riportare Roma al ruolo che le spetta e risollevarla dal declino al quale è stata abbandonata negli ultimi anni”, conclude la nota.
