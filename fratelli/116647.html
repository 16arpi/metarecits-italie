FDI, Donzelli: Auguri a Ferro per nomina Commissario Regionale di Fratelli d’Italia in Calabria

“Faccio i miei auguri di buon lavoro a Wanda Ferro per la nomina, ricevuta dal presidente Giorgia Meloni, a Commissario regionale di Fratelli d’Italia in Calabria. Grazie alla sua lunga e importante esperienza politica sono sicuro che svolgerà questo nuovo incarico nel migliore dei modi con la professionalità che la contraddistingue. Ringrazio Ernesto Rapani che con sensibilità, essendo candidato alle prossime elezioni regionali, ha chiesto di poter essere sostituito alla guida del Partito durante la campagna elettorale ed Edmondo Cirielli che affiancherà il Commissario regionale nella formulazione delle liste”. Così in una nota il deputato di Fdi Giovanni Donzelli, responsabile nazionale organizzazione di Fratelli d’Italia.
