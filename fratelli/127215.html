Sicurezza stradale: Trancassini, dopo un anno nessun adeguamento per via salaria

“Per oltre un anno ho presentato proposte e finalmente, nella scorsa legge di Bilancio, ho ottenuto l’approvazione di un emendamento per la messa in sicurezza di un tratto di via Salaria, quello che va dal chilometro 58 al 62 e che vede la più alta percentuale di incidenti mortali. Una strada tra le più importanti d’Italia perché fondamentale per pendolari e turisti e sui cui viaggia anche la ricostruzione per i paesi del centro colpiti dal sisma. Dopo più di un anno però nessun adeguamento è stato ancora fatto a discapito della sicurezza degli automobilisti che percorrono quel tratto. Fratelli d’Italia ritiene gravissima questa omissione perché riguarda lavori urgenti di messa in sicurezza di cui qualcuno sarà chiamato a rispondere. Altrettanto grave è il silenzio della maggioranza che conferma il proprio totale disinteresse sulla questione”.

Così in una nota il deputato e coordinatore del Lazio di Fratelli d’Italia, Paolo Trancassini.
