Sicurezza, La Russa: Esporre in auto coccarda tricolore per vicinanza&#8230;

…A FORZE ORDINE. “Fratelli d’Italia-An si mobilita a fianco delle donne e degli uomini delle Forze dell’ordine che stanno cercando di affermare la loro specificità e il loro diritto di essere trattati dallo Stato per quello che danno alla sicurezza di tutti noi in tutte le città”.
  
Così Ignazio La Russa, deputato di Fratelli d’Italia-An presentando a Milano la mobilitazione del partito contro i tagli del governo Renzi alle Forze dell’ordine.
“Noi di Fratelli d’Italia-An – ha aggiunto l’ex ministro della Difesa – da oggi pomeriggio iniziamo una manifestazione che si allargherà a tutta Italia  chiedendo a tutti gli automobilisti di esporre nelle loro macchine questa coccarda tricolore come segnale di vicinanza alle Forze dell’ordine e alle Forze armate: una coccarda, senza simbolo di partito, ma con i colori della nostra Nazione”.
“La posizione del governo Renzi – ha concluso La Russa – è irragionevole perché, pur capendo le difficoltà, non è possibile non considerare la specificità di chi per pochi soldi rischia tutti i giorni la propria vita e fa un lavoro dal quale dipende la sicurezza dei cittadini”.
Roma, 6 settembre 2014
