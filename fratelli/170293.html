Dl Asset: grazie a FdI per piccoli comuni fondi sicurezza strade

“Dalle 12 di oggi, 14 marzo, grazie a Fratelli d’Italia i Comuni interessati possono finalmente accreditarsi sulla piattaforma del Mit e presentare istanza per ottenere i fondi previsti dal Dl Asset per finanziare interventi di messa in sicurezza e manutenzione di strade comunali, ponti e viadotti. Si tratta di uno stanziamento di 18 milioni di euro per il 2023, 20 per il 2024 e 12 per il 2025; ogni istituzione locale potrà chiedere somme fino a 150 mila euro e ad avere la priorità saranno i Comuni per i quali è stato dichiarato lo stato di emergenza come, nel nostro appennino parmense, Terenzo, Calestano, Corniglio e altri. E’ un nuovo successo di Fratelli d’Italia, che dimostra nei fatti di essere al fianco delle amministrazioni locali dei piccoli territori e di quelli più svantaggiati”. 
Lo dichiara il deputato di Fratelli d’Italia Gaetana Russo.
