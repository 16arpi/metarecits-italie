Roma, Meloni: Grillo non fare il furbo, facile scaricare ora la Raggi, metteteci la faccia e dimostrate che siete capaci di governare

“Grillo non fare il furbo, troppo facile ora “scaricare la Raggi”. I romani alle elezioni non hanno votato la Raggi, non sapevano nemmeno chi fosse, hanno votato il  movimento 5 stelle di Beppe Grillo. Voi l’avete candidata, voi l’avete fatta eleggere, voi ne avete la responsabilità. Roma merita rispetto, se pensate che potete cavarvela semplicemente togliendole il simbolo e facendo finta che eravate altrove, vi sbagliate di grosso. Vieni tu, caro Beppe, a fare il capo segreteria o il vicesindaco o l’assessore di Virginia. Insieme a Di Battista, la Taverna, la Lombardi, etc etc. Mettete la faccia sulle scelte che avete fatto, dimostrate che sapete governare Roma, visto che volete governare la Nazione”.
Lo scrive su Facebook il presidente di Fratelli d’Italia, Giorgia Meloni.
