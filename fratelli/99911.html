Marò, Meloni: Governo ponga questione anche in sede Nato&#8230;

…E ANNUNCI RITIRO DA MISSIONI. «Il Governo Renzi annuncia di aver attivato l’arbitrato internazionale sul caso marò. Ci sono voluti più di tre anni perché l’Esecutivo italiano desse un segno di vita, nonostante avesse detto la stessa cosa un anno fa alla Camera rispondendo proprio alla richiesta di Fratelli d’Italia. Monti, Letta e Renzi sono stati convinti fino all’ultimo di poter risolvere una controversia internazionale con i sotterfugi e gli accordi sottobanco che ne contraddistinguono l’azione politica. Il sopruso subito dai nostri Fucilieri di Marina e dalla nostra Nazione è colpa dell’incompetenza e dell’inadeguatezza degli ultimi tre Governi. Probabilmente l’arbitrato internazionale è un’azione ormai tardiva ed è necessario porre la questione anche in sede NATO, annunciando il ritiro di tutti i contingenti italiani dalle missioni internazionali se Latorre e Girone non saranno immediatamente riconsegnati all’Italia. Fratelli d’Italia ribadisce la richiesta di ​calendarizzare in Parlamento la discussione della ​nostra ​proposta di legge per istituire una commissione d’inchiesta sul caso, per fare ​piena ​luce su quanto accaduto e per individuare i responsabili di questa vergogna».
È quanto dichiara il presidente di Fratelli d’Italia, Giorgia Meloni.
