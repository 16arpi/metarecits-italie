Silvestroni: Berlusconi si ricorda di amministratori solo in campagna elettorale

Mi stupisce di rivedere, dopo tanti anni, Silvio Berlusconi sul territorio della provincia di Roma. La verità è che il Cavaliere si ricorda degli amministratori locali solo in campagna elettorale, laddove necessita di muli trasportatori di voti. Una mole di consenso a cui non viene data centralità nelle scelte, massa sfruttata per riempire il vuoto lasciato dal partito: basta guardare le liste del Lazio, nelle quali il Pdl inserisce come unico amministratore in posizione eleggibile Renata Polverini, ovvero l’esempio vivente del fallimento amministrativo.  
E’ quanto dichiara Marco Silvestroni, candidato alla Camera dei Deputati nella Circoscrizione Lazio 1 nella lista di ‘Fratelli d’Italia-Centrodestra nazionale’ e consigliere comunale di Albano Laziale.
