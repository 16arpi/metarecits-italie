Canfora, Gemmato: bene le distanze della preside, silenzio assordante del rettore e dell&#8217;università di Bari

“Soddisfatto della presa di posizione della preside del liceo “E.Fermi” di Bari, con la quale si dissocia dalle frasi d’odio lanciate nel suo Istituto dal prof. Luciano Canfora contro Giorgia Meloni ieri, in occasione di un dibattito sulla guerra Ucraina-Russia. Trovo però assordante il silenzio del Rettore dell’Università di Bari, che nulla ha detto circa le parole che un suo emerito ha indirizzato ad una donna -dandole della “mentecatta”- e di una rappresentante del popolo italiano in Parlamento, democraticamente eletta ed assolutamente lontana dal neonazismo. Oltre al fatto che le dichiarazioni di Canfora su Nato e Ucraina dovrebbero essere già più che sufficienti ad imbarazzare il Rettore dell’Università di Bari”. 
 
Così il deputato e coordinatore regionale di Fratelli d’Italia Puglia, Marcello Gemmato.
