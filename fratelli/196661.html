Assegno unico: bugie contro Meloni, sinistra alla frutta

“Al contrario di quanto annunciato da certa solita stampa faziosa, il governo Meloni ha sempre messo le
famiglie al centro delle proprie priorità, con un aumento significativo dello stanziamento per l’assegno unico. Le richieste dell’Unione Europea di modificare i criteri di accesso pongono sfide importanti, ma respingiamo con fermezza l’allarmismo infondato che sfocia – come accaduto oggi – in vere e proprie fake news. Il centrodestra guidato da Fratelli continuerà a lavorare per proteggere gli interessi delle famiglie
italiane”. Lo dichiara il capogruppo di Fratelli d’Italia alla Camera dei deputati, Tommaso Foti.
“La sinistra è ufficialmente alla frutta: non potendo attaccare il governo Meloni su cose reali è costretta ad inventare di sana pianta fake news che vengono poi smentite dai fatti. Un modus operandi che mette in luce tutta la difficoltà della sinistra politica e della stampa ad essa allineata, ma con l’assegno unico si sono spinti un po’ troppo oltre: il sostegno alla famiglia e le politiche a favore della natalità sono al centro dell’agenda di Governo, finché ci sarà Fratelli d’Italia non un euro verrà tolto alle famiglie con figli che hanno bisogno di sostegno”, afferma il deputato di Fratelli d’Italia Francesco Filini, responsabile del programma del partito.
