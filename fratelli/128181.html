Foibe, Albano: bene circolare Ministero Istruzione su giorno del ricordo

“Esprimo soddisfazione per la circolare del Ministero dell’Istruzione che invita le scuole a ricordare le foibe e l’esodo giuliano-dalmata attraverso il racconto di testimoni oculari e associazioni di esuli. Fratelli d’Italia lo aveva chiesto nel 2019, attraverso una risoluzione a prima firma Frassinetti e approvata all’unanimità. Richieste accolte e oggi contenute all’interno della circolare scolastica. Come parlamentare ora, e da sempre come docente e profuga giuliana di seconda generazione, mi prodigo affinché nelle scuole e nella società tutta, si faccia chiarezza e memoria di quanto avvenne nel confine orientale italiano. Auspico che si vigili sempre sulla corretta applicazione di questa circolare, esattamente come avviene in alcune regioni, tra cui le Marche. È fondamentale tenere le scuole al riparo da negazionismi e revisionismi, purtroppo perpetrati anche da una certa parte del mondo accademico”.

Così in una nota Lucia Albano, deputato di Fratelli d’Italia.
