Cirielli: sì a petizione per ricerca, fondamentale per crescita Nazione

Sottoscriverò e mi attiverò per far firmare la petizione promossa dai dottorandi, dai ricercatori e dai professori universitari per la modifica del bando “Futuro in Ricerca 2013 (Firb). I nuovi bandi Prin (Progetti di Rilevante Interesse Nazionale) e Firb (Fondo per gli Investimenti di Ricerca di Base),  pubblicati lo scorso 28 dicembre dal Ministero dell’Università e della Ricerca, con tagli fino al 78% delle risorse sono la dimostrazione che si va verso l’azzeramento totale del finanziamento pubblico alla ricerca. L’Italia deve ripensare il suo sistema educativo. Università, scuola e ricerca sono fondamentali per un futuro di crescita e sviluppo culturale e professionale dell’Italia. Per questo, Fratelli d’Italia, nel suo programma, ha posto tra le priorità la centralità della formazione della persona, nella convinzione che una Nazione che non investe su ricerca e sapere è destinata inesorabilmente al declino. Lo dichiara Edmondo Cirielli, deputato di “Fratelli d’Italia-Centrodestra nazionale”.
