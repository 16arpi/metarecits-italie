Coronavirus, Meloni: A Conte quattro proposte, subito commissario straordinario e tutti a casa per due settimane, sostegno alle aziende di UE e BCE (video)

«Tra poco incontrerò il premier Conte per discutere dell’emergenza coronavirus. Ecco le principali proposte che formulerò: 1. Nominare subito un commissario straordinario con poteri di ordinanza sul modello di Guido Bertolaso dopo il terremoto di L’Aquila; 2. Tutti a casa per due settimane. Chiusura in tutta Italia di tutte le attività salvo i servizi essenziali che vanno garantiti; 3. Sostegno imponente dello Stato per tutelare aziende, lavoratori autonomi e posti di lavoro con sospensione di tributi, mutui, bollette e pagamenti di ogni genere, cassa integrazione per tutti e ammortizzatori sociali per P.IVA; 4. Servono decine di miliardi. Pretendiamo pieno sostegno da parte della UE e della BCE, non intendiamo perdere tempo a discutere di parametri europei».
È quanto scrive su Facebook il presidente di Fratelli d’Italia, Giorgia Meloni.
 

