Debito, Cirielli: Nuovo record conferma fallimento Monti, Governo dia risposte

«L’ultimo rapporto debito/Pil di Eurostat è solo l’ultima conferma del disastro arrecato dalle politiche economiche dei tecnici del Governo Monti con l’appoggio di Pd e PdL. Un nuovo record nel primo trimestre 2013 che va a colpire le famiglie italiane. Ci auguriamo che il Governo Letta smetta di giocare sulla pelle dei cittadini e assuma provvedimenti economici adeguati, dimostrando di dare risposte concrete all’Italia. Finora non abbiamo visto nulla, se non un Monti bis».
È quanto dichiara Edmondo Cirielli, deputato di Fratelli d’Italia.
Roma, 22 luglio 2013
