Riordino Ministeri, Silvestroni: turismo deve avere ministero dedicato

“L’idea di accorpare in un unico ministero competenze di enorme rilevanza come turismo, agricoltura, tutela del Made in Italy e politiche forestali è sinceramente poco convincente. Al di là delle capacità, non in discussione, del Ministro Centinaio, come Fratelli d’Italia avremmo auspicato che un settore strategico per l’Italia come quello turistico potesse avere un Ministero totalmente dedicato. L’obiettivo deve essere quello di andare verso la semplificazione amministrativa e di concentrarsi sugli asset che possono veramente produrre economia e ricchezza per il paese. L’Italia ha bisogno di politiche integrate mentre l’accorpamento previsto nel decreto sul riordino dei Ministeri in discussione alla Camera da oggi, assomiglia di più ad una prova muscolare tra Lega e M5S a colpi di  mega-ministeri” lo ha dichiarato il deputato di Fratelli d’Italia, Marco Silvestroni durante la discussione sul dl 86 riordino dei Ministeri.
