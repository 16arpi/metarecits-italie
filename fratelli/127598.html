Manovra: pretendiamo presenza Ministro Franco in commissione Bilancio

“Fratelli d’Italia ha chiesto inutilmente la presenza in commissione Bilancio del Ministro Franco e solo ora e con grande fatica ci è stata accordata l’attivazione del circuito audiovisivo così che gli italiani possano vedere quanto di scandaloso sta avvenendo su una legge così importante come la Manovra. E’ vergognoso come sistematicamente governo e maggioranza continuino a calpestare i diritti del Parlamento e i regolamenti della Camera. Pretendiamo la presenza del Ministro, unico a conoscere questa legge di Bilancio. Non ci sono impedimenti o scuse per lui. Deve venire in commissione”.
Lo dichiarano in una nota congiunta i deputati di Fratelli d’Italia della commissione Bilancio, Paolo Trancassini, Ylenja Lucaselli e Fabio Rampelli.
 
