Flussi migratori, informativa Alfano, Corsaro: Il Ministro faccia la voce grossa a Strasburgo, non qui alla camera

“Il ministro Alfano, è bene ricordarlo, si trova alla Camera impegnato nell’informativa sui flussi migratori soltanto perché Fratelli d’Italia-Alleanza nazionale, assieme alla Lega, hanno chiesto la sua presenza in aula.
  
 Alfano  ministro  è venuto a fare la voce grossa in Parlamento. Farebbe meglio che la facesse a Strasburgo per chiedere che la destinazione dei  flussi migratori siano equamente distribuiti in tutti i Paesi dell’Unione Europea”. È quanto ha dichiarato il deputato di Fratelli d’Italia-Alleanza nazionale Massimo Corsaro intervenendo in aula sull’informativa svolta dal ministro dell’Interno Angelino Alfano. 
“Abbiamo chiesto la sua presenza – ha aggiunto Corsaro- proprio nel momento la sua maggioranza approvata l’abrogazione del reato di immigrazione clandestina consentendo agli scafisti di aumentare il traffico di clandestini con la garanzia  l’impunità”. 
“L’Italia non deve più essere l’unico porto naturale di questi flussi- ha puntualizzato Corsaro-  Non abbia paura di apparire di destra perché tanto gli elettori di centro-destra a lei non crederanno mai più e svolga un’azione di controllo del territorio. Zapatero non ha esitato a utilizzare la marina militare spagnola per impedire l’approdo sulle coste spagnole di questa nuova ondata migratoria”. 
“Se non è in grado di esercitare questa funzione- ha concluso- lasci la poltrona che indegnamente ricopre”. 
Roma, 16 aprile 2014
