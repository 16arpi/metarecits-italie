Liguria, Berrino: Regione Liguria da mesi chiede più treni e di aumentare capacità al 100%


“Prendo atto che anche la Cgil rivendichi, al pari di ciò che sta facendo da mesi la Regione, da parte di Trenitalia un maggior impegno non solo sostituendo i Thello soppressi ma anche con un maggior numero di treni che colleghino le città del nord alle Riviere. E, siccome essi non sono replicabili all’infinito, sarebbe l’ora che la capacità degli stessi sia riportata al 100%”
Così l’assessore regionale ai Trasporti Gianni Berrino a seguito delle dichiarazioni del segretario generale Filt Cgil Liguria Laura Andrei e della nota di Trenitalia relative ai disagi di questa mattina dei treni verso il Levante ligure.

