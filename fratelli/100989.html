Banche, Meloni a M5s, Fi, Salvini e opposizioni: Sfiduciamo Renzi

«Fratelli d’Italia voterà la sfiducia al ministro Boschi. Ma il ministro è solo una comparsa della farsa: la catastrofica gestione del caso Banca Etruria e le notizie che emergono ora dopo ora ci portano a dire che quello da sfiduciare è il capo del Governo. Per questo mi rivolgo ad Alessandro Di Battista e a Renato Brunetta, che a nome del M5S e di Forza Italia hanno annunciato una mozione di sfiducia alla Boschi, a Matteo Salvini che ha dichiarato la sua disponibilità e a tutte le altre opposizioni presenti in Parlamento: scriviamo e votiamo insieme una mozione di sfiducia a Renzi».
Lo dichiara il presidente di Fratelli d’Italia, Giorgia Meloni.
