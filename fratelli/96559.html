Reati ambientali, Taglialatela: Provvedimento necessario per tutelare la nostra filiera alimentare

“Per senso di responsabilità e sensibilità ambientale, Fratelli d’Italia esprime voto favorevole alla proposta di legge sull’introduzione di nuovi reati ambientali. Si tratta di un provvedimento che trasforma da illeciti amministrativi a illeciti penali alcuni comportamenti fortemente lesivi e distruttivi dell’ambiente e del suo sistema agroalimentare. Due aspetti che impongono un’attenzione costante e particolare visto che si tratta di tutelare il nostro patrimonio naturale, già inserito nei siti Unesco, e la filiera dei prodotti enogastronomici territoriali punta di eccellenza del nostro Made in Italy”.
  
È quanto dichiara il deputato di Fratelli d’Italia Marcello Taglialatela, componente della commissione Ambiente, in merito alla discussione in aula del testo unificato in materia di delitti contro l’ambiente.
Roma, 26 febbraio 2014
