Fratelli d&#8217;Italia: Al via la stagione congressuale in Puglia con operazione verità su politiche nazionali e regionali


Parte anche in Puglia la stagione congressuale di Fratelli d’Italia: BAT 15 ottobre, Foggia 22 ottobre, Lecce 28 ottobre, Bari – Brindisi – Taranto 29 ottobre; seguirà a novembre la serie di congressi cittadini e, per concludere, a dicembre il congresso nazionale. Ma non si tratterà di una semplice conta: sarà l’occasione per affrontare le tematiche che caratterizzeranno l’azione di Fratelli d’Italia sul territorio (Sicurezza, Made in Italy, Immigrazione, Lavoro) e quelli regionali (Sanità, Agricoltura, Ambiente, Politiche Sociali). Non a caso oggi, in conferenza stampa, i dirigenti regionali del partito –Marcello Gemmato, coordinatore regionale, Erio Congedo, consigliere regionale, e i coordinatori provinciali Filippo Melchiorre, Raimondo Lima, Giandomenico Pilolli, Giuseppe Maggiore, Luciano Cavaliere- hanno contestato l’inerzia e l’immobilismo della Regione su temi che riguardano l’agricoltura, come la Xylella, e la disinvoltura con la quale si sta approcciando al cambio di dirigenze ASL provocando la paralisi del sistema sanitario pugliese.
Fratelli d’Italia, oltre ad attestarsi unico partito in continuo dialogo e confronto con i cittadini e con la base, diventa sempre più il punto di riferimento ed il modello per tutto il centrodestra: esempio lampante è la scelta del candidato unitario Nello Musumeci per le imminenti elezioni nella Regione Siciliana.

















