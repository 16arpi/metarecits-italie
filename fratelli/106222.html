Inno di Mameli, Meloni: Vittoria alla Camera, ora aspettiamo il Senato

“Alla Camera la commissione Affari Costituzionali ha approvato in sede legislativa la proposta – che vede anche Fratelli d’Italia tra i promotori – di riconoscere “il Canto degli Italiani” di Mameli come inno ufficiale della Repubblica Italiana. Neanche a dirlo noi oggi c’eravamo per sostenere questa importante e simbolica iniziativa.
Ora attendiamo il via libera del Senato e finalmente il testo di Goffredo Mameli e lo spartito musicale di Michele Novaro avranno quel riconoscimento formale che, incredibilmente, è sempre mancato.
Mai come oggi hanno senso le parole scritte dal giovane eroe risorgimentale”.
Lo scrive su Facebook il presidente di fratelli d’Italia Giorgia Meloni che oltre a condividere il link dell’inno di Mameli riporta nel suo post la strofa:
«Noi fummo da secoli Calpesti, derisi Perché non siam Popolo Perché siam divisi. Raccolgaci un’Unica Bandiera una Speme Di fonderci insieme già l’ora suonò»

