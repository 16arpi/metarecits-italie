Monti, Cirielli: Napolitano dovrebbe chiedere tre volte scusa agli italiani

“Il presidente Napolitano dovrebbe chiedere scusa agli italiani tre volte: primo per avergli negato il diritto di scegliere da chi farsi governare; secondo per avere affidato la guida dell’Esecutivo a un tecnico che si è rivelato un abile politicante dalla parte dei poteri forti; terzo perché nonostante le sue qualifiche e le sue smanie da statista non è neanche riuscito a risolvere quei problemi per il quale era richiesta la sua competenza. Dopo 13 mesi di governo tutti i fondamentali dell’economia sono stati devastati e l’unica tassa che manca è quella sulla povertà”. E’ quanto dichiara il deputato di Fratelli d’Italia-Centrodestra Nazionale, Edmondo Cirielli.
