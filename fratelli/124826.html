&#8216;Ndrangheta, La Pietra: grazie a Carabinieri messo a segno risultato straordinario

“Complimenti e grazie ai nostri carabinieri che hanno messo a segno un risultato straordinario rintracciando e arrestando il secondo latitante, dopo Messina Denaro, su cui era aperta una caccia serrata. Il lavoro dell’Arma ha portato all’importante svolta che è un colpo molto forte inferto alla ‘Ndrangheta. Il lavoro di intelligence ha permesso di arrivare a Morabito, che da un anno era ricercato in seguito all’evasione da un carcere dell’Uruguay, e assicurare alla giustizia una figura di primo piano del traffico di droga già condannato a 30 anni di reclusione. Grazie alla dedizione e alla professionalità di investigatori preparatissimi che con pazienza sono riusciti a riportare in galera Morabito. È la risposta alla richiesta di giustizia e di legalità che si leva forte dal Paese”.
Lo dichiara il senatore di Fratelli d’Italia, Patrizio La Pietra.

