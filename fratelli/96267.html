Salerno, Meloni: Cirielli persona onesta e perbene, lieta per archiviazione inchiesta

«Edmondo Cirielli è una persona onesta e perbene che ha sempre interpretato la politica come servizio e che ogni qual volta è stato chiamato a ricoprire incarichi istituzionali lo ha sempre fatto con un grandissimo senso di responsabilità ed un profondo rispetto per le Istituzioni. Per queste ragioni, sono molto lieta che le accuse inverosimili e infondate che gli sono state rivolte siano state archiviate.
  
 Ma quella della magistratura è una decisione che non stupisce chi conosce Edmondo e la sua storia e che non ha mai dubitato che l’esito dell’inchiesta potesse essere un altro».
È quanto dichiara il presidente dei deputati di Fratelli d’Italia, Giorgia Meloni.
Roma, 18 gennaio 2014
 
