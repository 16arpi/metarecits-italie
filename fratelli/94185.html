Corsaro: Silenziare? Alla faccia dello spirito liberale

“Ma il bocconiano paladino del liberalismo Mario Monti è lo stesso che vorrebbe in modo assai poco liberale ‘silenziare’ il pensiero altrui, quello della Cgil, di Fassina e di Brunetta in primis? Alla faccia della sobrietà e dell`equidistanza. La verità è che Monti, calata la maschera di uomo super partes, è diventato il più politico tra i politici, saltando da una trasmissione all`altra, per spacciarsi come salvatore della patria”. Lo ha dichiarato in una nota Massimo Corsaro, esponente e fondatore di Fratelli d`Italia.“Invece di rabbonire i cittadini con le sue mirabolanti ricette per il Paese – ha aggiunto – Monti spieghi agli italiani come mai in 13 mesi di governo tecnico nessun indicatore macroeconomico è migliorato. Nemmeno uno”.
  
“E già che si trova spesso invitato da trasmissioni più o meno compiacenti, il professor Monti – ha concluso Corsaro – provi a spieghare ai cittadini che dal 2013 grazie alle sue politiche ogni famiglia italiana dovrà tirare fuori quasi 600 euro in più di tasse. Spieghi questo professor Monti”.
