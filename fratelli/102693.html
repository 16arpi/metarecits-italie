Terrorismo, Meloni a Orlando: Buongiorno governo, da anni FdI tenta di spiegarvi che Isis utilizza caos migranti


«Buongiorno  governo: dopo anni che tentiamo di spiegare al governo italiano che il terrorismo internazionale potrebbe utilizzare il caos generato dai migranti per infiltrare cellule terroristiche, oggi  il ministro Orlando dichiara candidamente che Isis potrebbe essere alla base dei flussi migratori. Noi crediamo che la questione della sicurezza  dei nostri cittadini debba essere prioritaria  e per questo continuiamo a chiedere come Fratelli d’Italia che ci si occupi, come fanno le altre nazioni, di bloccare l’immigrazione indiscriminata, che si chiudano le frontiere e si accolgano solamente donne e bambini e nuclei familiari di persone che vengono effettivamente da territori teatro di guerra».
Lo ha detto interpellata dai giornalisti alla Camera il presidente di Fratelli d’Italia, Giorgia Meloni.
