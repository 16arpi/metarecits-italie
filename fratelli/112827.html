Bankitalia, Meloni a Conte: Su riserve auree è atto tradimento patria, FdI impedirà che Governo regali oro italiano a banchieri

«Questo è tradimento della Patria! Oggi il presidente del Consiglio Conte, rispondendo al Senato a un esplicito quesito di Fratelli d’Italia, ha dichiarato che le riserve auree italiane appartengono alla Banca Italia e alla BCE, non allo Stato e al popolo italiano. Neppure Monti, Letta, Renzi e gli altri governi asserviti alle banche e alla grande finanza erano arrivati a tanto. Oggi Conte vuole regalare ai banchieri anche l’oro del popolo italiano. Fratelli d’Italia non permetterà questo atto di tradimento: giù le mani dalle riserve auree del popolo italiano».
È quanto dichiara il presidente di Fratelli d’Italia, Giorgia Meloni, replicando alle parole pronunciate dal presidente del Consiglio Conte in Senato rispondendo al question time di FdI sulla proprietà delle riserve auree della Banca d’Italia.
