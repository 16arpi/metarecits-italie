Difesa, FdI: Da M5s tagli per 1 miliardo per finanziare legge su acqua pubblica

Nella maggioranza c’è chi vuole distruggere le nostre Forze Armate

“Il Movimento 5 Stelle, per finanziare la legge sull’acqua pubblica, vuole tagliare un miliardo di euro al comparto Difesa, andando a colpire anche gli investimenti di spesa pluriennali. Fratelli d’Italia, che si schiera con forza dalla parte degli uomini e delle donne in divisa che quotidianamente si sacrificano per difendere la sicurezza in Italia e all’estero, annuncia una dura opposizione a questo ennesimo schiaffo per le nostre Forze Armate. Presenteremo emendamenti per impedire che il M5S usi la Difesa come un portafoglio”.
Lo dichiarano i deputati Salvatore Deidda e Wanda Ferro, componenti della Commissione Difesa. Non è tollerabile che qualcuno nel Movimento 5 Stelle tenti continuamente di distruggere le Forze Armate.
