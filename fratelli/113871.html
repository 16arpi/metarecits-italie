Fisco, FdI: Governo emani provvedimento per prorogare Rottamazione Ter

“Siamo dispiaciuti che all’interno del Governo nessuno si sia preoccupato di risolvere il problema legato alla Rottamazione Ter in scadenza domani 30 aprile. Speravamo che il Governo del cambiamento potesse emanare un provvedimento di proroga avendo riguardo alle difficoltà che i contribuenti incorrono nel predisporre la documentazione a supporto delle domande, e ciò anche a causa del lavoro a cui sono sottoposti i CAF ai quali gli stessi si rivolgono per la richiesta dell’ISEE e ai quali si rivolgono anche i cittadini per la richiesta di informazioni e per la consegna della documentazione relativa al reddito di cittadinanza. Speriamo che proprio oggi, ultimo giorno utile, si possa emanare un provvedimento per prorogare la Rottamazione Ter di almeno 60 giorni”.
Lo dichiarano in una nota congiunta i deputati di Fratelli d’Italia e componenti FDI in commissione Finanze Francesco Acquaroli e Marco Osnato e Felice Caracciolo, vice Responsabile Dipartimento Finanza di Fratelli d’Italia.
