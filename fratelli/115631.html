Governo, Rampelli: Conte bis è ribaltone alla &#8216;vaccinara&#8217;

“Non esiste una democrazia parlamentare che sia antitetica al consenso popolare. Il Parlamento deve essere in sintonia con il popolo e non si può fare il contrario rispetto a quanto deciso dai cittadini alle urne, dove nel 2018 la coalizione di centrodestra ha preso qualche milione di voti in più rispetto al M5S e al Pd. Nessun articolo della Costituzione evoca un concetto così perverso e ostile alla democrazia reale. E’ paradossale che quei partiti che sono stati sconfitti alle elezioni oggi siano al governo. Il Conte Bis rifilato agli italiani è un ‘ribaltone alla vaccinara’, ulteriore conferma che il Parlamento non è in sintonia con la nazione e il Capo dello Stato non ha voluto o potuto tenere conto del parere degli italiani”.
 
E’ quanto ha dichiarato Fabio Rampelli, vicepresidente della Camera e deputato di Fdi, ospite questa mattina alla trasmissione ‘Omnibus’ su La7.
