Elezioni, Meloni a Pisa: Con FdI al Governo la Torre sarà unica cosa storta d&#8217;Italia

“Siamo a Pisa, in piazza dei Miracoli: alle nostre spalle c’è la meravigliosa Torre. Quando saremo al governo del Paese questo monumento che tutto il mondo ci invidia sarà l’unica cosa che rimarrà storta in Italia. Vogliamo addrizzare tutto ciò che non va nella nostra nazione”.
Lo ha dichiarato il candidato premier e presidente di Fratelli d’Italia, Giorgia Meloni, nel corso della sua visita a Pisa dove ha incontrato gli ambulanti e commercianti sfrattati da Piazza dei Miracoli nella prima tappa del tour elettorale che la vede impegnata in Toscana. Gli appuntamento di Giorgia Meloni proseguiranno nel pomeriggio a Pistoria con l’intervento alla conferenza stampa assieme ai sindaci di Pistoia, Abetone-Cutigliano e Montecarlo: Alessandro Tomasi, Diego Petrucci e Vittorio Fantozzi. L’ultimo appuntamento di oggi, sarà l’incontro a Firenze assieme ai candidati di FdI alla Camera e al Senato, a cui parteciperà anche Letizia Giorgianni, presidente dell’Associazione Vittime del Salva-Banche e candidata contro Renzi da Fdi all’uninominale Camera 1 Firenze.
