Ecoballe, Taglialatela: Ministro Galletti totalmente ignaro situazione Campania

“Il Ministro dell’Ambiente Gianluca Galletti con la sua risposta data alla mia interrogazione dimostra di non conoscere affatto la situazione delle ecoballe in Campania”. E’ quanto dichiarato dal deputato di Fratelli d’Italia – Alleanza Nazionale Marcello Taglialatela a margine della sua interrogzione a risposta immediata fatta al Ministro sulla situazione dei siti di stoccaggio di ecoballe in Campania.
  
 “Parlare di svuotamento graduale dei siti di stoccaggio vuol dire non avere per niente chiara qual è la reale situazione in cui vertono gli stessi. Questa approssimazione ritengo sia una vera e propria offesa  ed un affronto fatto a tutti quei cittadini che vivono sui territori colpiti da questo dramma e che ogni giorno vedono minato il proprio diritto alla salute. Ho invitato il Ministro a fare un sopralluogo sul posto per rendersi conto di quali siano le reali condizioni dei siti e per acquisire finalmente coscienza sulla drammaticità del problema”.
 
