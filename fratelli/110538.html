Dl milleproroghe, Trancassini: Ricostruzione post terremoto non interessa a Governo cambiamento

“Dopo l’ennesima, lunga e unilaterale discussione, nessun nostro emendamento relativo alla ricostruzione post terremoto è stato approvato nel dl Milleproroghe. Nonostante nelle precedenti discussioni ci era stato promesso che nel dl sarebbero stati accolti gli emendamenti in precedenza più volte presentati, quelli cioè che il buon senso ha dettato ai sindaci, ai presidenti di Regione, ai vescovi e ai comitati spontanei, la maggioranza resta sorda e continua a non dare risposte concrete. Abbiamo chiesto più volte di conoscere le strategie del governo e della maggioranza ma anche qui non c’è stata data alcuna risposta. Il silenzio riservatoci è offensivo per il Parlamento e ancora di più per le nostre comunità. Altro che governo del cambiamento, l’amara verità è che purtroppo la ricostruzione post terremoto non interessa a questo governo”.
Lo dichiara in una nota Paolo Trancassini, deputato di Fratelli d’Italia e sindaco di Leonessa.
