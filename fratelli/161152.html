Regionali, Rampelli: il Partito Democratico &#8216;s&#8217;arrocca&#8217; sulle ingiurie, giusto querelare

“Dopo aver gestito per 10 anni la Regione Lazio trasformandola in ‘affaropoliì, il Partito Democratico, ormai agli ultimi giorni di Pompei, lancia l’ultima vergognosa accusa contro Francesco Rocca della quale però risponderà in tribunale. La mia solidarietà al futuro presidente della Regione Lazio ancora una volta al centro di offese diffamanti nella certezza che il 13 si porrà politicamente fine a questo spettacolo indecente, archiviando l’arroganza insopportabile che caratterizza la sinistra, dalla prosopopea esercitata nelle aule parlamentari alle violenze verbali della campagna elettorale o a quelle fisiche delle piazze, mai adeguatamente condannate, sia che si trovino in maggioranza che all’opposizione non perdono il vizio leninista della demonizzazione dell’avversario”.  
E’ quanto dichiara il vicepresidente della Camera dei deputati Fabio Rampelli di Fratelli d’Italia commentando le parole dell’esponente del Pd Sara Battisti, consigliere regionale uscente.
