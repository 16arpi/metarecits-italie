Referendum, Rampelli: Raggi e Zingaretti assenti dal dibattito su status Roma capitale e residuo fiscale regione Lazio

“Nel dibattito sull’autonomia delle Regioni hanno parlato tutti, porci e cani viene da dire, tranne il sindaco Raggi e il Governatore Zingaretti.  Giova ricordare a entrambi che le istituzioni da loro amministrate hanno un residuo fiscale importante, cioè ricevono dallo Stato qualche miliardo in meno di quanto versano. In particolare Roma è inserita in quella riforma che prevede il trasferimento di funzioni e competenze da Stato e Regione, ma Renzi e Zingaretti non l’hanno mai attuata per non perdere potere.
Ora, di fronte a regioni che celebrano referendum per l’autonomia e altre che li annunciano, forse sarebbe utile spiegare a Zaia e Maroni che buona parte di tale ‘residuo’ già torna per l’80% alle regioni più virtuose, come dimostrano i dati del Mef. Ma sarebbe ancor più utile difendere l’immagine e gli interessi di Roma e del Lazio di fronte al Governo nazionale”. È quanto dichiara il capogruppo di Fratelli d’Italia-Alleanza nazionale Fabio Rampelli.
