Napoli, devastata sede di Fdi. Rescigno: Solidarietà a Santoro. Iannone e Cirielli: Interrogazione parlamentare a Salvini

“Non sarà un gesto vile a fermare l’azione politica e amministrativa in difesa della legalità e dei napoletani che Fratelli di Italia sta portando avanti senza paura a Napoli grazie all’impegno quotidiano del consigliere comunale Andrea Santoro e del vice coordinatore regionale Pietro Diodato”: è quanto afferma Carmela Rescigno, responsabile Enti Locali di Fdi della provincia di Napoli, commentando il raid contro la sede di Fdi a Pianura che è anche la segreteria politica del consigliere Santoro.
“Ci auguriamo che la magistratura chiarisca subito la matrice del gesto. In attesa del lavoro dei giudici, i parlamentari  di Fdi Edmondo Cirielli, Questore della Camera dei Deputati, e Antonio Iannone, senatore di Fdi, ci hanno garantito che nelle prossime ore presenteranno un’interrogazione al ministro dell’Interno Matteo Salvini chiedendo di riferìre sul clima di intimidazione che si respira a Napoli nei confronti di Fdi “ conclude Rescigno
