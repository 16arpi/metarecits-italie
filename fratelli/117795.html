Carceri, Rampelli: Al fianco di polizia penitenziaria e forze ordine. Detenuti dimostrino buona condotta

“Siamo al fianco della Polizia Penitenziaria che, nonostante le grandi carenze di personale, si trova a fronteggiare nelle carceri italiane una situazione senza precedenti, così come siamo vicini alle Forze dell’Ordine costrette in questi giorni a intervenire presso i penitenziari per sedare le rivolte sia all’interno che all’esterno delle strutture di detenzione. Lanciamo un appello ai detenuti, che hanno già sbagliato più volte nei confronti della società e che per questo hanno ricevuto condanne che li privano della libertà, affinché non approfittino dell’attuale emergenza sanitaria per mettere a soqquadro il sistema carcerario puntando all’evasione o ad impossibili provvedimenti di amnistia. I detenuti dimostrino oggi, con la buona condotta, il loro rispetto per la comunità che hanno già offeso e che li sta aiutando in un percorso di riscatto e riabilitazione”.
E’ quanto dichiara in una nota Fabio Rampelli, vicepresidente della Camera e deputato di Fdi.
