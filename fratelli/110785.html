Selargius, Rom occupano stabile Consorzio di Bonifica, Deidda: A rischio materiale e attrezzature. Quando si mette fine a illegalità? 

Accompagnato dal consigliere comunale Fdi di Selargius Chiara Contu e dai dirigenti Melania Secchi e Marco Porcu, il Deputato Salvatore Deidda ha svolto un sopralluogo in via Bi e Mesu, davanti allo Stabile del Consorzio di Bonifica della Sardegna Meridionale occupato da una famiglia Rom.

“La tecnica è sempre la stessa: occupano un edificio, cambiano lucchetti, su autodenunciano. Peccato che in questo caso in quello stabile ci siano strumenti da lavoro, ferramenta e il rischio è di veder sparire quel materiale con un danno per il Cbsm” dichiara Salvatore Deidda

“Avevo già presentato una interrogazione sul fenomeno delle occupazioni ma occorre un maggiore controllo anche nelle campagne. Furti di frutta o ortaggi per non parlare di attrezzature agricole o irrigue. Vista la famosa circolare del Ministero dell’interno, quando si mette fine a questa illegalità e si denuncia anche chi favorisce e collabora? “Conclude l’esponente di Fdi

