Dichiarazione dell’on. Marcello Taglialatela

“La battaglia di Fratelli d’Italia-Alleanza Nazionale per una Napoli libera dai nodi dell’immobilismo e dell’incompetenza che ne hanno bloccato e ne bloccano lo sviluppo, non finisce certo qui. Tutt’altro. Saranno infatti quarantadue i consiglieri comunali di Napoli. Ce ne sarà uno in più. Seppure non premiato dall’esito del voto, infatti, Fratelli d’Italia-Alleanza Nazionale sarà presente nelle scelte per la città. Da parlamentare – ha dichiarato l’on. Marcello Taglialatela -, favorirò e sosterrò tutto quanto necessario per la crescita sociale ed economica di Napoli e avrò tolleranza zero nei confronti di chi, invece, ne frenerà il progresso civile ed economico. Un dovere verso la città e un obbligo di Fratelli d’Italia-Alleanza Nazionale e mio personale verso chi ci ha rinnovato la propria fiducia ribadendo l’appartenenza agli ideali dell’unica, vera destra sociale e popolare“.
