Frosinone, Meloni: Pene esemplari a bestie che hanno ucciso Emanuele

“Non si può morire a 20 anni massacrati di botte da un branco di bestie armate pure di una spranga di ferro. Quanto accaduto a Emanuele è a dir poco agghiacciante e non ci sono parole per esprimere alla famiglia di questo ragazzo cordoglio e vicinanza. Una vita innocente è stata strappata e affinché simili violenze non accadano più è necessario impartire a questi vigliacchi delle pene esemplari. Mi auguro che gli inquirenti possano individuare tempestivamente i responsabili e sono certa che potranno contare sulla totale collaborazione dei cittadini di Alatri. Oggi siamo tutti con voi, nel nome di Emanuele”.
Lo scrive su Facebook il presidente di Fratelli d’Italia Giorgia Meloni.
