Rispoli: Incontrati referenti X e VI municipalità. Nuove adesioni e candidature

Continuano gli incontri Fratelli d’Italia – Alleanza Nazionale a Napoli con i consiglieri di Municipalità ed i dirigenti territoriali. In una nota il segretario cittadino del partito di Giorgia Meloni Luigi Rispoli ha fatto sapere di avere incontrato nel pomeriggio il  consigliere della X Municipalità (Bagnoli – Fuorigrotta) Massimo Scherillo per fare il punto della situazione sulle prossime elezioni amministrative. Ad accompagnare Scherillo un nutrito gruppo di dirigenti, iscritti e simpatizzanti del territorio tutti entusiasti e pronti ad affrontare la sfida lanciata da Fratelli d’Italia per il governo della città e che hanno già dato la propria disponibilità a candidarsi nelle liste di Fdi – An.
Annunziata Gennaro, Bottiglieri Salvatore, Capobianco Luciano, Capuano Emanuela, D’Alessio Martina, D’Amico Antonio, Della Notte Rosario, Lo Celso Antonio, Mercogliano Maria,  Noia Marco e Pellecchia Biagio hanno già accettato di candidarsi nelle liste del Partito sul territorio della X Municipalità
Analogamente il presidente Rispoli fa sapere di aver incontrato il consigliere della VI Municipalità (Ponticelli, Barra, S.Giovanni a Teduccio) Vincenzo Sollazzo.
“Continuano gli incontri con i nostri referenti territoriali ed eletti nelle municipalità per tracciare il percorso che ci porterà al voto di Giugno. Durante la prossima settimana concluderemo questa serie di riunioni territoriali che ci stanno portando a ricevere tante adesioni e consensi”, ha sottolineato Rispoli.
