Terremoto, Rampelli: Gentiloni in aula? Ancora non se ne sa nulla

“L’informativa urgente è un’informativa urgente appunto. Se a quasi una settimana dall’ultimo terremoto, dal peggioramento del maltempo, dalla sciagura di Rigopiano, dall’allarme dighe, ancora non sappiamo quando il presidente del Consiglio Gentiloni verrà alla Camera, luogo nel quale si discusse di terremoto e si approvarono le mozioni di indirizzo al governo per affrontare calamità e fare con urgenza adeguata prevenzione. Compresa la mozione capostipite di FDI AN.

Il governo deve riferire con urgenza su quali di quegli impegni siano stati concretizzati, quali siano stati trascurati e con quali conseguenze sulle famiglie del centro Italia messe ancora una volta a dura prova dalle scosse e dal maltempo”. E’ quanto dichiara il capogruppo di Fratelli d’Italia-Alleanza nazionale Fabio Rampelli.
