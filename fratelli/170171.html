Aborto: sinistre francesi ossessionate da Giorgia Meloni

“Da ieri la Francia è l’unico paese al mondo ad aver inscritto l’aborto tra i diritti fondamentali della propria Costituzione. E la promotrice socialista l’ha provocatoriamente dedicato a Giorgia Meloni. Pazienza. Le sinistre francesi sono ossessionate dalla premier italiana. Problema loro. Ciò che non comprendo è perché si sia schierata con loro Marine Le Pen e (quasi tutto) il suo partito. L’aborto è una strada dolorosa, senza ritorno, talvolta necessaria, ed è giusto che esista una legge a regolamentarlo. Ma non è un diritto. I diritti umani sono la dignità della persona e l’uguaglianza. Nella soppressione di una vita che non può difendersi ci può essere una necessità, forse, ma non c’è dignità né uguaglianza. Di sicuro.
Ps. I nostri alleati di Reconquete sono gli unici ad aver votato contro. Grazie”.
Lo scrive su X l’eurodeputato di Fratelli d’Italia, Nicola Procaccini, copresidente del gruppo Ecr del Parlamento europeo.

