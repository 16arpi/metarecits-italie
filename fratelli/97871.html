Sbloccaitalia, Taglialatela: Nessuna fiducia a chi non rispetta il Parlamento

“Il Governo Renzi sta introducendo una nuova tecnica legislativa: approvare le leggi con il voto di fiducia, e quella di oggi è la ventesima. Ritengo che questa procedura,  ormai diventata una pessima prassi legislativa, stia modificando gli equilibri tra Governo e Parlamento.

La Camera e il Senato non sono più in grado di lavorare, emendare, migliorare o contrastare le proposte”. È quanto ha dichiarato il deputato di Fratelli d’Italia-Alleanza nazionale Marcello Taglialatela intervenendo sul voto di fiducia sul dl Sbloccaitalia.
“Come Fdi-An – ha aggiunto- voteremo contro la fiducia perché riteniamo che si possa entrare nel merito solo quando avremo la possibilità di intervenire sul processo legislativo. Oggi gli ordini del giorno sono diventati l’unico strumento che tenga conto di una partecipazione del Parlamento”.
“E’  triste –ha concluso-  constatare il silenzio di  qualche anno fa lamentava l’uso eccessivo della fiducia da parte di altri governi”.
