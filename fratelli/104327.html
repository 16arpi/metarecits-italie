Sicurezza-trattati di Roma, Rampelli: Diretta facebook su question time al posto della diretta aula interrotta dai 5 stelle

Inedita diretta Facebook per il capogruppo Fabio Rampelli in sostituzione della diretta d’aula interrotta dai deputati dei 5 Stelle.
Così Fabio Rampelli,  che doveva interrogare il ministro dell’Interno Marco Minniti sull’ordine pubblico in vista delle celebrazioni dei Trattati di Roma durante le quali si prevedono incidenti, ha svolto comunque in suo question time attraverso la sua bacheca Facebook spiegando le ragioni dell’interrogazione.
 “Avremmo chiesto conto – ha detto Rampelli –  come il Governo intenda garantire l’ordine pubblico, la sicurezza,  la partecipazione pacifica a manifestazioni, la proprietà privata. Avremmo chiesto come mai il decreto sulla sicurezza urbana, il  decreto che porta la firma del ministro Minniti, non preveda sanzioni nei confronti di chi commette atti vandalici. La ragione è semplice: la sinistra è sempre la stessa: doppia morale con i compagni che sbagliano.
Avremmo chiuso il nostro intervento in aula con una citazione di Pirandello che usiamo comunque: “Imparerai a tue spese che nel lungo cammino della vita incontrerai più maschere che volti”. Le maschere sono quelle dei 5 stelle che c’impediscono di parlare in aula e quelle di  chi governa che si volta dall’altra parte”.
https://www.facebook.com/fabiorampelli.paginaufficiale/videos/1197904203641287/
