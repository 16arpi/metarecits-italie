Coronavirus, FdI: Bene no taglio a indennità polizia come richiesto da FdI

“Fratelli d’Italia esprime soddisfazione per la circolare del Capo della Polizia Franco Gabrielli con la quale si conferma l’applicabilità della indennità di ordine pubblico per i poliziotti in servizio di contenimento dell’epidemia Covid-19 congiuntamente a quella autostradale (Polstrada) o di scalo ferroviario (Polizia ferroviaria). E’ una decisione di buon senso, sostenuta dai sindacati e che Fratelli d’Italia aveva fortemente richiesto al governo anche tramite l’annuncio di una interrogazione parlamentare al ministro dell’Interno Lamorgese. Da oggi, anche grazie a FDI i nostri uomini e le nostre donne in divisa, potranno contare su un piccolo riconoscimento in più per il loro importante lavoro”.
Lo dichiarano in una nota congiunta i deputati di Fratelli d’Itala e componenti della commissione Affari costituzionali della Camera Emanuele Prisco e Giovanni Donzelli.
