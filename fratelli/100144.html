Immigrazione, Rispoli e Sorrentino: Proposta prefetto Pantalone inaccettabile. Taglialatela annuncia&#8230;

…UNA  “INTERROGAZIONE PARLAMENTARE” SULLA VICENDA. “La proposta del Prefetto di Napoli di distribuire ancora immigrati tra i comuni della Provincia di Napoli è inaccettabile”. E’ quanto dichiarano Luigi Rispoli ed Arturo Sorrentino, rispettivamente Coordinatore Cittadino e Provinciale di Fratelli d’Italia – Alleanza Nazionale commentando la proposta del Prefetto Pantalone. “Il Prefetto purtroppo non sa – hanno continuato ancora Rispoli e Sorrentino – che in Provincia di Napoli esiste già una emergenza immigrazione dovuta a migliaia di persone che vivono di espedienti o che, come nel caso dei cinesi, fanno concorrenza sleale alle nostre aziende. Nella città di Napoli, poi, l’emergenza immigrazione sta consegnando questi disperati nelle braccia della camorra. Al Centro Storico sono decine e decine i terranei nei quali vengono stipati immigrati che pagano per posto letto spesso a personaggi legati alla malavita. La situazione sociale è insostenibile – hanno continuato gli esponenti del partito di Giorgia Meloni – il Governo, anche attraverso i suoi rappresentanti territoriali, non può pensare di far pagare un prezzo altissimo a quei cittadini che difendono le loro case dall’invasione incontrollata dei clandestini. L’annuncio del Prefetto Pantalone, che arriva nel pieno della stagione turistica in una provincia come quella di Napoli, ha il sapore di un sabotaggio. Vogliamo mandare gli immigrati a Sorrento, Capri o Ischia? Perché bisogna rischiare di compromettere le nostre attività ricettive per gente che non dovrebbero nemmeno mettere piede sul suolo italiano senza che sia prima verificata la loro reale provenienza? Perché a persone che in maggioranza non scappano da teatri di guerra vengono garantiti vitto e alloggio, spesso in alberghi di lusso, mentre ai tanti italiani in difficoltà gli stessi diritti sono negati e nessuno si cura di loro? Noi speriamo – hanno concluso Rispoli e Sorrentino – che l’annuncio fatto dal Prefetto resti tale, anche perché siamo convinti che il disagio sociale di cui soffre il nostro paese può solo essere aggravato da questa politica scellerata, avviata dal Governo Renzi, di accoglienza indiscriminata, onde evitare altre situazioni simili a quelle verificatesi nei giorni scorsi nei Comuni di Acerra e Giugliano”. Intanto il Deputato napoletano di Fratelli d’Italia – Alleanza
Nazionale Marcello Tagliatatela ha annunciato, sul tema, la presentazione di una Interrogazione Parlamentare al Ministro dell’Interno Angelino Alfano ed al Ministro dell’Economia Pier Carlo Padoan, alla luce delle dichiarazioni del Prefetto di Napoli e dei fatti verificatisi in questi giorni nei Comuni di Acerra e Giugliano, “dove l’arrivo dei migranti non è stato condiviso con le amministrazioni locali e con i cittadini ed onde evitare che in piena stagione turistica si inneschino fenomeni che possano danneggiare gli operatori turistici del nostro territorio ed il relativo indotto”.
