Rai, Foti: Su Predappio polemica ridicola e strumentale

Solidarietà a direttore TgR Casarin e a suo giornalista
“Trovo ridicola la polemica per il servizio del TgR Emilia Romagna sul raduno avvenuto a Predappio nell’anniversario della morte di Benito Mussolini. Il servizio andato in onda infatti, altro non è che la cronaca di un’iniziativa pubblica, senza incidenti e contestazioni, che il telegiornale regionale per dovere di cronaca ha giustamente documentato. Non ci sorprende la polemica strumentale della sinistra che ancora una volta sbandiera il pericolo fascista a fini elettorali e pretende che per mandare in onda un servizio di cronaca si debba avere prima l’imprimatur del soviet del PD e dei sinistrorsi vari. Al giornalista Paolo Pini e al direttore della TgR Alessandro Casarin giunga la mia sincera solidarietà”.
Lo dichiara Tommaso Foti, vicecapogruppo di Fratelli d’Italia alla Camera dei deputati.
