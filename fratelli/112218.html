Sicurezza, Fidanza: Penoso inseguimento a sinistra tra sindaci disobbedienti e governatori ricorrenti

“Continua il penoso inseguimento a sinistra tra sindaci disobbedienti e governatori ricorrenti. Chi sarà più umanitario? Chi vincerà la palma del più sincero antirazzista? In questo cupio dissolvi della sinistra si dimentica la richiesta crescente da parte degli italiani di porre un freno all’immigrazione incontrollata e al business dell’accoglienza. Ma soprattutto si cerca di far dimenticare la vera colpa del Pd, che ha inserito nel circuito dell’accoglienza SPRAR decine di migliaia di migranti senza titolo e non ha velocizzato i tempi del responso sulla concessione dell’asilo. È invece sacrosanto limitare l’accesso agli SPRAR ai veri profughi e ai minori non accompagnati, persone che necessitano di reali percorsi di integrazione diversamente dai tanti che di lì a poche settimane si vedranno negato l’asilo e dovranno quindi essere rimpatriati”. 
È quanto dichiara in una nota il responsabile nazionale Enti Locali di Fratelli d’Italia, Carlo Fidanza.
