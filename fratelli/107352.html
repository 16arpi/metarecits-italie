Museo egizio, Murgia: Spiacevole intromissione del Ministero durante la campagna elettorale di Giorgia Meloni, qualcosa non va

“Qualcosa non va. Vengono date agevolazioni nella bigliettazione in un importante polo museale ad una fascia minore di popolazione, quella turistica, e non alla popolazione residente costretta a pagare il prezzo intero.
Giorgia Meloni va a contestare la questione ed il Direttore del Museo si prende i suoi 15 minuti sotto i riflettori.
Probabilmente, se non avessero già chiuso le liste, ora sarebbe un candidato del Partito Democratico.
Dal Ministero poi, a camere chiuse e senza possibilità di interrogazioni, vengono date valutazioni da alcuni comitati tecnici su un’azione politica dove si cita espressamente Giorgia Meloni.
Una spiacevole intromissione durante la campagna elettorale. Qualcosa non va” E’ quanto dichiara Bruno Murgia, deputato di Fratelli d’Italia membro della Commissione Cultura.
