Csm, Varchi: Riforme non siano foglia di fico

Siano sostanziali e non formali. Fratelli d’Italia vigilerà
 
“La risposta del ministro Bonafede è parzialmente soddisfacente perché alcune delle riforme allo studio del governo, segnatamente la separazione delle carriere, la soppressione delle nomine parlamentari e il cambiamento del sistema elettorale dei collegi, sono da sempre delle battaglie storiche della destra italiana. Non vorremmo però che a fronte di uno scandalo così grave come quello che ha coinvolto il Csm, le riforme fossero soltanto una foglia di fico dietro cui nascondere problemi strutturali. La politica non deve avere nessun timore reverenziale nei confronti del potere giudiziario, soprattutto in un momento in cui sulla separazione dei poteri, pilastro del nostro ordinamento, si gioca una partita importantissima sulla tenuta dell’impianto costituzionale. Fratelli d’Italia vigilerà affinché le riforme siano sostanziali e non soltanto formali, perché questo è ciò di cui la Nazione ha bisogno”.
Così Carolina Varchi, deputato di Fratelli d’Italia nel corso del question time al ministro della Giustizia Bonafede.
