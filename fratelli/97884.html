Immigrazione, Meloni: L&#8217;Ue si carichi i costi, così Italia può liberare&#8230;

..RISORSE PER AIUTARE ITALIANI. «Fa riflettere che le nostre Istituzioni accolgano decine di migliaia di persone che sbarcano sulle nostre cose e spendano milioni e milioni di euro per mantenerli e poi non riescano a occuparsi di italiani che hanno perso la casa, il lavoro e vivono su una panchina.

Lo dico perché dell’emergenza immigrazione deve occuparsi l’Ue: noi spendiamo 30 euro al giorno per ogni richiedente asilo, ma il problema non è italiano, è europeo. L’Ue se ne faccia carico così l’Italia potrà liberare risorse per aiutare a trovare un posto di lavoro, una nuova casa una nuova opportunità a tanti italiani dignitosi e capaci».
Lo ha detto il presidente di Fratelli d’Italia-Alleanza nazionale, Giorgia Meloni, stamani a “Mattino 5” commentando la storia di Ettore, italiano costretto a vivere su una panchina dopo aver perso il lavoro e la casa.
