Centrodestra, Meloni: Essere alternativi alla sinistra prima condizione FdI per alleanza&#8230;

…PAROLE BERLUSCONI VANNO IN GIUSTA DIREZIONE. «Essere alternativi a Renzi e alla sinistra che, in questi anni, hanno soffocato di tasse imprese e famiglie, mortificato il Made in Italy e creato povertà e disoccupazione è la prima condizione che Fratelli d’Italia pone per qualunque alleanza. Per questo l’intervista nella quale il presidente Berlusconi dichiara che è “innaturale un’alleanza tra destra e sinistra” va nella giusta direzione. È di questa chiarezza che hanno bisogno gli italiani e in particolare coloro che si riconoscono nel centrodestra che, che dati alla mano, ha le carte in regola per vincere le prossime elezioni. A noi di Fratelli d’Italia interessa vincere per ben governare e speriamo possa esserci sempre maggiore trasparenza e determinazione per definire un programma chiaro e coraggioso, un metodo democratico per scegliere il portabandiera della coalizione e una condivisione di obiettivi».
È quanto dichiara il presidente di Fratelli d’Italia, Giorgia Meloni.
