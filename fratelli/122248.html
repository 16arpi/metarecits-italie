Covid, Meloni: De Luca accusa di sciacallaggio chi chiede perchè lui è stato vaccinato prima di categorie con priorità. FdI pretende risposta ufficiale dal Governo

“Il presidente della Regione Campania De Luca accusa di sciacallaggio e demagogia chi, come noi, ha posto una domanda semplice ma rimasta senza risposta: perché un Presidente di Regione ha avuto la possibilità di essere vaccinato nella fase della campagna di profilassi in cui la priorità è stata assegnata ad operatori sanitari, anziani ospiti delle Rsa, categorie fragili? È dal “Vaccine Day” del 27 dicembre che FdI lo chiede a Conte, Speranza e Arcuri ma nessuno si è degnato di rispondere. E oggi dobbiamo anche sentirci dire da De Luca, nella sua solita diretta Facebook, che lui si è vaccinato perché lo hanno fatto il presidente Usa Biden e il primo ministro israeliano Netanyahu. È questa la ragione per cui De Luca è passato avanti e ha ricevuto una dose del vaccino prima delle categorie individuate dal Governo? Vogliamo una risposta ufficiale perché gli italiani pretendono chiarezza”.
Lo dichiara il presidente di Fratelli d’Italia Giorgia Meloni.

