Basilicata. Rosa: Il 4 maggio l’iniziativa “Tra la Gente”

Sabato 4 maggio dalle ore 9.30 alle ore 13.30 a Potenza una nuova iniziativa di Fratelli d’Italia di Basilicata. Un gazebo in occasione del mercato che si tiene in Via della Fisica nei pressi dell’azienda gruppo Marcegaglia (ex Ponteggi Dalmine).
“L’iniziativa – ha spiegato il consigliere regionale di FdI, Gianni Rosa – si chiamerà ‘Tra la Gente’ e avrà come scopo quello di informare i cittadini dello stato di crisi del ‘Sistema Basilicata’, con l’appello ai lucani a scendere in campo per creare assieme un’alternativa seria e credibile.  Siamo convinti che il cambiamento è possibile, ma ci vuole l’impegno e la volontà dei lucani affinché anche in Basilicata le cose possano modificarsi. L’occasione è vicina, le prossime elezioni regionali con l’attuale maggioranza di centrosinistra frantumata, brava solo a mal gestire le risorse pubbliche in assenza di una politica attiva in favore dei lucani. Fratelli d’Italia vuole una Basilicata migliore e libera dalle corporazioni che l’hanno distrutta per oltre 15 anni, vuole una Basilicata che aiuti le categorie bisognose ma con politiche di sviluppo e non con l’assistenzialismo. Per questi motivi scendiamo nelle piazze per dialogare con i cittadini e sentire le loro necessità ed i loro reali problemi della vita quotidiana”.
Potenza, 2 maggio 2013
