Venezuela, Delmastro: Guaidò venga in commissione esteri Camera

Presentata richiesta. Anche Parlamento deve conoscere brutale realtà Maduro.
“Non solo il Governo ma anche il Parlamento deve conoscere la brutale realtà della dittatura di Maduro. Per questa ragione, ho presentato oggi la richiesta di FDI per audire nella Commissione Esteri della Camera, Juan Guaidó e la delegazione venezuelana che lunedì prossimo incontreranno il Governo italiano. I venezuelani sappiano che in Italia esistono forze politiche che sono al fianco della libertà ‘senza sé e senza ma’. Se il governo, per via delle divisioni interne, non riesce a dire che Maduro è ormai game over, il Parlamento può e deve schierarsi al fianco della libertà, riconoscendo Guaidó Presidente ad interim per l’indizione di elezioni che liberino il Venezuela dal sanguinario dittatore”.
Lo dichiara Andrea Delmastro, deputato di Fratelli d’Italia e capogruppo FDI in commissione Esteri della Camera.
