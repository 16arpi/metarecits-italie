F35, La Russa: Sostengo argomentazioni Gen. Preziosa. Tutti pronti a denigrare forze armate salvo poi chiederne l&#8217;intervento per le emergenze

“Sostengo con forza le argomentazioni del Gen. Pasquale Preziosa, già capo di Stato Maggiore dell’Aeronautica, in risposta al solito antimilitarismo di maniera che ha autorevoli esponenti non solo nella Litizzetto (che almeno sostiene di fare satira). Tutti pronti a denigrare le Forze armate e ad esagerare grossolanamente i costi della Difesa (nonostante l’Italia spenda  assai meno dei vari paesi europei ) salvo poi chiedere l’intervento dei militari di cielo, di mare e di terra ad ogni emergenza e/o calamità: a partire da incendi e terremoti fino ai salvataggi nel Mediterraneo o per gli interventi preventivi antiterrorismo nelle città”.
Lo dichiara Ignazio La Russa, deputato di Fratelli d’Italia.
