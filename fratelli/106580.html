Assoluzione Gambino. Cirielli: Sentenza non ci sorprende. Mai avuto dubbi su onestà

“Non ci sorprende la sentenza della Corte di Appello di Salerno che conferma l’ennesima  assoluzione per il consigliere regionale di Fratelli di Italia  Alberico Gambino: è quanto dichiara in una nota il deputato salernitano di Fdi, Edmondo Cirielli, esprimendo solidarietà al collega di partito.
“In questo lungo calvario giudiziario a cui stato sottoposto Gambino la nostra stima non è mai venuta meno. Allo stesso modo non è mai mancata la fiducia nella giustizia” sottolinea Cirielli.
“La sentenza della Corte di Appello ristabilisce la verità, ma soprattutto la conferma dell’assoluzione  restituisce onore  messo in discussione da una giustizia sempre più strumentalizzata da un certo giornalismo spazzatura e da una miserabile politica salernitana; Gambino sono certo continuerà a dare il proprio contributo alla rinascita della provincia salernitana” conclude il parlamentare di Fdi.
