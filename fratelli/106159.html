Equitalia, Meloni: Nel DEF rottamazione bis chiesta da FdI. Chiederemo di portare a 10 le rate per estinguerlo

“Il DEF, documento di economia e finanza, predisposto dal Governo contiene la “rottamazione bis” delle cartelle esattoriali Equitalia (multe comprese) che Fratelli d’Italia ha richiesto a gran voce negli ultimi mesi. Un provvedimento che può venire incontro a chi non è riuscito a saldare i suoi debiti con il fisco a causa delle condizioni troppo stringenti imposte con la prima “rottamazione”. Il provvedimento prevede però ancora solo 5 rate per estinguere il debito, Fratelli d’Italia chiederà in parlamento che le rate siano portate a 10, come abbiamo sempre sostenuto anche in passato”.
Lo scrive su Facebook il presidente di fratelli d’Italia Giorgia Meloni.
