Alitalia: proteste causate da immobilismo del Governo

“Le proteste di oggi dei lavoratori di Alitalia sono figlie dell’immobilismo prolungato di governo e maggioranza che voltano le spalle a migliaia di persone. Fratelli d’Italia in Aula alla Camera ha chiesto di votare la propria mozione a tutela della compagnia di bandiera nazionale, ma il governo e la maggioranza che lo sostiene, non trovando un accordo, hanno preferito tirarsi indietro rinviando ogni decisione a dopo le elezioni. FdI chiede al governo di ricevere subito i sindacati dei lavoratori di Alitalia così da poterli tutelare da possibili licenziamenti”.

Così in una nota i deputati di Fratelli d’Italia Mauro Rotelli e Marco Silvestroni, componenti FdI della commissione Trasporti della Camera.
