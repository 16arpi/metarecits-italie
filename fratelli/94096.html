Nasce Fratelli d&#8217;Italia, parte la mobilitazione

“Questa mattina, con la registrazione dello statuto e del logo, Giorgia Meloni, Guido Crosetto e Ignazio La Russa hanno ufficialmente costituito il movimento politico ‘Fratelli d’Italia – Centrodestra nazionale’. Contestualmente è iniziata una grande mobilitazione su tutto il territorio nazionale per raccogliere le adesioni al movimento. Siamo partiti da Roma: nella Capitale sono presenti punti di contatto in tutti i Municipi per far conoscere programmi e obiettivi di ‘Fratelli d’Italia’. ‘La sfida del futuro’ è il titolo del volantino in distribuzione che invita i cittadini a unirsi a ‘Fratelli d’Italia’ e a scegliere il cambiamento. Insieme al materiale cartaceo, i militanti offrono simbolicamente nei presidi quel famoso ‘panettone’ che Mario Monti non ha mangiato”. È quanto dichiara il deputato di ‘Fratelli d’Italia – Centrodestra nazionale’, Marco Marsilio. 
