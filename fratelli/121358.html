Scuola, FdI: Azzolina, Toninelli e Bonafede rappresentano fallimento M5s al Governo

“Fratelli d’Italia manifesta assieme ai ragazzi di Gioventù Nazionale e Azione studentesca per denunciare l’inefficacia e l’inefficienza del governo e del ministro Azzolina che è inadeguata ad un incarico così importante. Gli studenti, le famiglie e i docenti conoscono bene la situazione disastrosa con la quale sono costretti a convivere tutti i giorni. Chiediamo le sue dimissioni e che il governo investa nella scuola, nelle infrastrutture, nella sicurezza e nel personale. Il ministro Azzolina, così come Toninelli e Bonafede rappresentano il vero fallimento del M5S al governo”. 
Lo dichiarano in una nota congiunta i deputati di Fratelli d’Italia Marco Osnato, Paolo Trancassini e Marcello Gemmato che stamattina assieme ad altri parlamentari di FDI hanno partecipato alla manifestazione di protesta di GN e Azione studentesca davanti al ministero dell’Istruzione per chiedere le dimissioni del ministro Azzolina.


