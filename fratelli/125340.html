Sostegni Bis, Ricchiuti: nessun pagamento contributi a fondo perduto. Da ministero Economia gioco delle tre carte

“Il ministro dell’Economia, Daniele Franco aveva rassicurato le imprese che dal 16 giugno sarebbero partiti i pagamenti dei nuovi contributi a fondo perduto previsti dal decreto Sostegni bis. Dichiarazione resa durante l’audizione presso la Commissione Bilancio alla Camera del 7 giugno. Un fatto è certo, ad oggi neanche un cent è stato bonificato e dall’Agenzia delle Entrate dichiarano di non sapere nulla sulla data del 16 giugno comunicata dal ministro e che, inoltre, al momento mancano le istruzioni per procedere all’emissioni dei bonifici.  Le partite Iva meritano rispetto, assistere a questo gioco delle tre carte è veramente irritante”.
Lo dichiara Lino Ricchiuti, viceresponsabile nazionale Dipartimento Imprese e mondi produttivi di Fratelli d’Italia.
