Pizzarotti, Meloni: Movimento 5 stelle ipocrita

«Al netto dell’idea che il Movimento 5 Stelle ha del concetto di democrazia e partecipazione, c’è da dire che i gesti e i comportamenti dei pentastellati mi sembrano abbastanza ipocriti». È quanto dichiara il presidente di Fratelli d’Italia e candidato a sindaco di Roma, Giorgia Meloni, interpellata dai giornalisti a margine di un blitz al Forte portuense. «Delle due l’una: o Pizzarotti, raggiunto da un avviso di garanzia, deve prima avere una sentenza definitiva per essere a sua volta giudicato dal Movimento e quindi non si sospende e si lascia dov’è, oppure Pizzarotti è o un corrotto o incapace di fare il sindaco». «E allora – conclude la Meloni – il Movimento 5 Stelle, invece di sospenderlo, dovrebbe presentare una mozione di sfiducia, far dimettere i propri consiglieri e far decadere il sindaco».
