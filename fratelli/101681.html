Terrorismo, Meloni: Renzi usi parole che vuole ma non si sconfigge giocando a scarabeo

“Renzi perentorio scrive “Loro vogliono farsi chiamare ISIS, Stato Islamico. Noi li chiamiamo Daesh”. E probabilmente lo scrive credendo di aver detto una frase che passerà alla storia, tipo “Ich bin ein Berliner”. Qualcuno, per amor di Patria, avverta il Presidente del Consiglio che “Daesh” è lo stesso acronimo di “ISIS” ma in arabo. Volendo può anche usare l’acronimo in russo, in giapponese, in finnico, ma il concetto non cambia. E non cambia la sostanza di migliaia di fanatici islamici che hanno fondato uno Stato Islamico. Anche grazie all’inerzia di chi pensa di poter sconfiggere il fanatismo e il terrorismo giocando a Scarabeo”.
Lo scrive su facebook il presidente di Fratelli d’Italia, Giorgia Meloni.
