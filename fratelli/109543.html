Droga. Arresti Perugia, Prisco: Bene proposta Meloni. Tentato omicidio a chi spaccia a minorenni


“Rivolgo i miei ringraziamenti alle Forze dell’Ordine che hanno arrestato oggi 25 nigeriani, in gran parte richiedenti asilo, che spacciavano nel Parco della Verbanella a Perugia, in una zona frequentata anche da minorenni. È un’operazione che si aggiunge al progetto di videosorveglianza e riqualificazione urbana avviato dall’amministrazione comunale, con un investimento di 500 mila euro, per mettere in sicurezza l’intero quartiere. Difendere i nostri giovani è un impegno della nostra amministrazione e del movimento di cui faccio parte. Per questo mi auguro che possa diventare legge quanto prima la proposta del presidente di Fratelli d’Italia, Giorgia Meloni: accusare del reato di tentato omicidio chi spaccia droga ai minorenni”.


Lo dichiara Emanuele Prisco, deputato di Fratelli d’Italia e assessore all’Urbanistica del Comune di Perugia.
