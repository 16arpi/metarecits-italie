Carceri, Delmastro: problemi ereditati dal passato. Governo al lavoro contro anni di incuria

“Verini rappresenta gli annosi problemi del sistema carcerario italiano, dimenticandosi che si tratta di una pesantissima eredità ricevuta da chi, proprio dall’ emiciclo sinistro, non si è mai posto il tema della tenuta del sistema carcerario.
Sul fronte delle carenze di organico stiamo correndo fra assunzioni ordinarie e straordinarie con risorse speciali per contrastare il disastro ereditato.
Sul fronte dei direttori degli istituti penitenziari, dopo anni di incuria e abbandono, con direttori a scavalco ovunque, a dicembre avremo un direttore titolare per ogni istituto penitenziario.
Verini appartiene a quella sinistra che sa sempre cosa si deve fare quando è all’opposizione e se ne dimentica appena, pur senza vincere mai le elezioni, arriva al governo.
Noi a quella destra che sa cosa fare e lo fa quando governa!”

E’ quanto dichiara in una nota Andrea Delmastro Delle Vedove, Deputato di Fratelli d’Italia e Sottosegretario di Stato alla Giustizia.
