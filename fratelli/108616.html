Governo, La Russa: G. Grillo disattenta

“Giulia Grillo di solito attenta, stavolta si è fatta sfuggire la circostanza che Fratelli d’Italia ma anche la Lega e Forza Italia, hanno chiesto congiuntamente al presidente Mattarella l’incarico per Matteo Salvini (o chi per lui) affinché verificasse in aula l’esistenza di una maggioranza, a partire dall’eventuale apporto del M5S, pur senza escludere altri eventuali contributi di chi si fosse trovato d’accordo su un preciso programma. Nulla a che fare dunque con i voltagabbana che, invece, ne prendiamo nota, i 5 Stelle stanno promettendo di non accettare se in corso d’opera servissero a puntellare la striminzita maggioranza che si prospetta, specie al Senato, qualora nascesse il governo giallo verde (e che già con l’on. Nugnes sembra perdere colpi). A partire da quei candidati 5 Stelle espulsi e tuttavia eletti”.
Lo dichiara il senatore di Fratelli d’Italia Ignazio La Russa.
