Cannabis, Meloni: Bocciato emendamento FdI per scongiurare legalizzazione mascherata

«La proposta di legge sulla coltivazione e la somministrazione della cannabis ad uso medico all’esame della Camera non definisce chiaramente i contorni e i confini dell’utilizzo di questa sostanza per motivi terapeutici. Per questa ragione, Fratelli d’Italia ha raccolto le preoccupazioni delle comunità di recupero e delle associazioni impegnate nella lotta alle dipendenze e ha presentato un emendamento puntuale per scongiurare una legalizzazione mascherata della cannabis. L’emendamento è stato bocciato: una scelta che tradisce la volontà del Pd e della maggioranza di arrivare alla legalizzazione senza però averla messa nero su bianco. Come Fratelli d’Italia continueremo a chiedere la modifica della proposta di legge e, se questo non succederà, saremmo costretti a votare contro».
È quanto scrive su Facebook il presidente di Fratelli d’Italia, Giorgia Meloni.
