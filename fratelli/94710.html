Fratelli d&#8217;Italia, il flash mob in tutta Italia per contrastare il femminicidio

Fratelli d’Italia il 14 febbraio alle ore 11 farà un flash mob in tutta Italia per contrastare il femminicidio. Occorre agire sul piano della prevenzione e della pena. E’ fondamentale proteggere le donne sin dalla prima molestia e introdurre nel codice penale l’aggravante di “femminicidio”, ovvero dell’uccisione di una donna in quanto donna. Uccisione che è solo il culmine di una serie
  
di vessazioni fisiche, psicologiche, economiche che perdurano nel tempo e che sono spesso tollerate a causa di una cultura maschilista difficile da sradicare e denunciata anche dall’Onu. Bisogna poi agire anche su altri fronti, come per esempio sul modello di donna proposto da media e pubblicità, sulla parità di diritti tra uomo e donna nel lavoro, agevolazione dell’utilizzo dei Fondi Sociali Europei per sostenere i centri anti-violenza, le case protette e le associazioni di aiuto. I flash mob si terranno in tutta Italia. Quello di Milano si terrà in Piazza San Babila, davanti alla sede elettorale di Fratelli d’Italia, verranno lette alcune testimonianze e saranno presenti Ignazio La Russa e Giorgia Meloni.
 
 
Lo dichiara Barbara Benedettelli, presidente del movimento Italia vera e candidata per Fratelli d’Italia alla Camera dei Deputati in Puglia e Lombardia 1.
