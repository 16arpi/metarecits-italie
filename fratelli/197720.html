Scuola: inaccettabili scritte contro Valditara

“Le frasi di offese e minacce rivolte al ministro dell’Istruzione e del Merito, Giuseppe Valditara, comparse sulla facciata del Ministero, sono un gesto deprecabile e che va assolutamente condannato. Rivedere simboli anarchici mischiati a richiami che temporalmente ci portano ad anni bui, è preoccupante e pericoloso. Per questo la condanna deve essere ferma ed unanime. Le differenze di posizione e di pensiero sono un conto. E ben vengano quando sono foriere di confronti e riflessioni. Ma la violenza e il ritorno nostalgico a periodi che hanno drammaticamente segnato la nostra storia sono un altro. Al ministro Valditara la mia vicinanza e solidarietà, con l’invito a continuare nell’opera di rinnovamento e risanamento del nostro sistema scolastico”.
Lo dichiara il deputato di Fratelli d’Italia Gimmi Cangiano, componente della commissione Istruzione alla Camera.
