Professionisti: Lunedì convegno di FdI in Senato, conclude Giorgia Meloni

“Tutelare la malattia e l’infortunio dei professionisti” è il titolo del convegno organizzato dai gruppi parlamentari di Fratelli d’Italia al Senato e alla Camera, che si terrà lunedì 17 gennaio 2022 alle ore 15.00 nella Sala Zuccari (Senato della Repubblica), le cui conclusioni saranno affidate al presidente nazionale di Fratelli d’Italia Giorgia Meloni.
Ad aprire i lavori i capigruppo di FdI al Senato e alla Camera Luca Ciriani e Francesco Lollobrigida.
Interverranno il senatore di FdI, Andrea de Bertoldi, la Responsabile del Dipartimento Professioni di FdI, Marta Schifone, il presidente dell’Associazione degli Enti Previdenziali privati e dell’Ente Nazionale di Previdenza e Assistenza dei Medici e degli Odontoiatri, Alberto Oliveti, il presidente del Consiglio Nazionale Ingegneri e di ProfessionItaliane, Armando Zambrano, l’avvocato Paola Fiorillo, componente della Giunta Nazionale Confprofessioni, il presidente del Consiglio Nazionale del Notariato, Valentina Rubertelli, il presidente dell’Associazione Nazionale Commercialisti, Marco Cuchel, il presidente dell’Unione Nazionale Giovani Dottori Commercialisti ed Esperti Contabili, Matteo De Lise, il presidente dell’Associazione Italiana Giovani Avvocati Francesco Paolo Perchinunno. Modera Gennaro Sangiuliano, direttore del TG2.

