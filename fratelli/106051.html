Referendum, Butti: Posizione FdI espressa da Meloni approvata all&#8217;unanimità da assemblea nazionale

«Sappia il bossiano Fava che sulla questione del referendum lombardo e veneto tutti i componenti lombardi dell’Assemblea Nazionale di Fratelli d’Italia, presenti alla seduta del 24 Settembre –  presieduta da Ignazio La Russa – hanno approvato all’unanimità la relazione di Giorgia Meloni che conteneva gli stessi identici concetti espressi anche ieri e cioè che FdI non è contraria a nuovi percorsi di autonomia purchè siano senza fughe in avanti, siano coordinate a livello nazionale e non lascino spazio a rischio di interpretazioni errate e non volute specie dopo i fatti della Catalogna. FdI, compattamente, continua da sempre a sostenere che occorra più autonomia territoriale nel quadro necessario di una Repubblica Presidenziale che sottolinei l’identità e l’Unità della Nazione».
È quanto dichiara l’on. Alessio Butti, dirigente nazionale di Fratelli d’Italia.
