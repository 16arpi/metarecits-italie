Carceri, Silvestroni: Perche&#8217; ex boss a scuola Polizia Penitenziaria? Interrogazione al Guardasigilli su lezione Cosimo Renga

Il deputato di Fdi, Marco SILVESTRONI, ha annunciato la presentazione di una interrogazione al ministro della Giustizia sulla lezione tenuta alla scuola allievi Polizia Penitenziaria di Cairo Montenotte da parte dell’ergastolano Cosimo Renga, attore nel film dei Fratelli Taviani “Cesare deve morire”, interpretato da carcerati. “E’ normale – domanda SILVESTRONI – che un ex boss della camorra, condannato all’ergastolo, salga in cattedra e passi il proprio tempo a fare l’attore in una rappresentazione teatrale alla scuola di polizia penitenziaria? Una domanda alla quale sarebbe opportuno rispondesse direttamente il ministro della Giustizia. Ed e’ proprio a lui che gireremo questo quesito, attraverso una apposita interrogazione parlamentare per esprimere, tra l’altro, tutta la nostra indignazione di fronte a questa notizia assurda che evidenzia, ancora una volta, tutte le falle del nostro sistema carcerario”. Secondo SILVESTRONI l’episodio “e’ una offesa alle Istituzioni, a tutte le vittime della criminalita’ organizzata e un insulto a tutti quegli agenti impegnati nelle attivita’ di formazione. E questo l’esempio che si vuole trasmettere? Qualcuno ne dovra’ rispondere”
