Fratelli d&#8217;Italia presenta patto per rilancio settore agricolo

L’Italia deve tornare a credere nel suo comparto agricolo, fattore incomparabile di sviluppo economico, identità, qualità e sicurezza alimentare. Proponiamo un pacchetto di misure concrete per il rilancio del settore, a partire dall’abolizione dell’IMU sui fabbricati rurali e dalla rimodulazione di quella sui terreni, due orrori voluti dal governo Monti a cui urge porre rimedio. Fratelli d’Italia si impegna a difendere
  
maggiormente gli interessi italiani nel negoziato sulla nuova Pac, a promuovere misure europee per la tutela dei nostri prodotti tipici dall’agropirateria, a sostenere il nostro export agroalimentare attraverso la diplomazia commerciale, a sviluppare ulteriormente etichettatura e tracciabilità per una piena tutela del consumatore, a dire ‘no’ ad accordi di libero scambio con Paesi extra-Ue che non rispettano standard simili ai nostri. Ma vogliamo anche realizzare una vera politica di filiera, rafforzando la capacità delle nostre imprese agricole di stare sul mercato, favorendo fiscalmente la crescita dimensionale e il ricambio generazionale, riequilibrando i rapporti nella filiera tra produttori, trasformatori e distributori. Per fare questo vogliamo creare un Ministero delle Politiche Agroalimentari, riunificando le competenze oggi sparse tra Agricoltura, Sviluppo e altri ministeri.
 
È quanto dichiarano Giorgia Meloni e Guido Crosetto, cofondatori di Fratelli d’Italia insieme a Ignazio La Russa, e Carlo Fidanza e Viviana Beccalossi,membri delle Commissioni Agricoltura del Parlamento Europeo e della Camera dei deputati.
scarica il documento completo
