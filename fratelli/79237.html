Campania &#8211; Sanità: Basta tagli, Regione stabilizzi 700 lavoratori

“Il 31 marzo scade il contratto di 700 lavoratori assunti dall’Asl Napoli 3, in provincia di Napoli, durante la pandemia. Reputo un errore privarsi di risorse che si sono dimostrate utili e preziose nei due anni dell’emergenza Covid, fornendo un supporto fondamentale alle attività delle strutture sanitarie. La Regione Campania ponga il tema all’attenzione della conferenza Stato-Regioni, individuando un percorso normativo rapido per procedere alla stabilizzazione dei 700 lavoratori. La sanità campana, lo dico da medico, ha bisogno di risorse e forze nuove, non di tagli”.
Lo afferma in una nota Carmela Rescigno, consigliere regionale di Fratelli d’Italia.
