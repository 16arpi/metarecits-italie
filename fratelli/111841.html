Water Tech 4.0, Silvestroni: Da Milano parte la sfida del futuro sul servizio idrico

“Quando le associazioni, le imprese e la politica si confrontano in nome di un bene collettivo è sempre un grande risultato. E’ stato estremamente interessante e proficuo il dibattito che questa mattina si è svolto a Milano in occasione del convegno Water Tech 4.0 organizzato da Energia Maps. Ho avuto il piacere di ascoltare i numerosi interventi dei rappresenti di: Associazione Consumatori CODICI, ANIE, ACEA, SMAT TORINO, GRUPPO CAP, a2a Smart City, ABB Italia, SIT,  ARERA e molti altri e di portare il mio contributo sulla scorta anche dell’esperienza di governo dell’ente locale da cui provengo dove la gestione del servizio idrico è sempre stata un nodo centrale. Che l’acqua sia un bene comune e che pertanto ne vada garantita ai cittadini la fruizione nel miglior modo possibile è un dato incontrovertibile, come farlo e con quali tecnologie invece è la vera sfida per il futuro. Oggi sono state messe sul tavole diverse proposte degne della massima attenzione e alle quali la politica deve saper dare ascolto e risposte adeguate. Continuo a ribadire che il mondo delle attività produttive rappresenta il vero volano per il rilancio dell’economia italiana. Abbiamo professioni, cervelli, tecnologie, imprenditori che vogliono mettere a disposizione il proprio know how per la crescita del paese. La politica ha il dovere di valorizzare tutto questo e non di far disperdere un simile patrimonio” così in una nota il deputato e capogruppo della Commissione Attività Produttive di Fratelli d’Italia, Marco Silvestroni al termine del suo intervento al Convegno.

