Balduina, Marsilio: Roma ormai alla deriva. Priorità per noi sicurezza dei cittadini

“Roma è ormai una città abbandonata. Il cedimento del terreno in via Livio Andronico, nella zona Balduina, dimostra l’inettitudine dell’amministrazione a 5 Stelle che non ha prestato attenzione alle segnalazioni che avevano fatto i cittadini su quel cantiere.  La magistratura farà le indagini per capire le responsabilità individuali e della società. Tuttavia, resta da sottolineare la distrazione da parte della giunta che ha fatto del rapporto diretto con i cittadini suo principale cavallo di battaglia. Si è trasformato in un cavallo di Troia”. E’ quanto dichiara Marco Marsilio, portavoce regionale del Lazio di Fratelli d’Italia e capolista al Senato nei collegi Lazio 2 e Lazio 3.
