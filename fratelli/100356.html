Tifosi Feyenoord, Meloni: Da giustizia olandese ennesimo schiaffo a Italia grazie a coppia Renzi-Alfano

«Gli hooligans del Feyenoord che hanno devastato piazza di Spagna e danneggiato gravemente la ‘Barcaccia’ non saranno perseguiti dalla legge olandese per mancanza di prove. Per i giudici, infatti, non ci sono colpevoli perché non ci sono filmati sufficienti a identificare i responsabili. In altre parole la giustizia olandese ha stabilito che a Roma, in una zona calda e centralissima come piazza di Spagna, telecamere, sorveglianza e controlli non sono adeguati a garantire la sicurezza dei cittadini e del patrimonio monumentale. E questo è l’ennesimo schiaffo internazionale che l’Italia prende in pieno volto grazie alla coppia Renzi-Alfano, con la quale la nostra Nazione ha toccato il livello più basso di autorevolezza della sua storia».
Lo scrive su facebook il presidente di Fratelli d’Italia, Giorgia Meloni.
