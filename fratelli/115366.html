Crisi, La Russa: Per FdI unica opzione sono elezioni anticipate

“In riferimento ad alcune dichiarazioni rilasciate alle agenzie di stampa da alcuni esponenti di centrodestra non vorrei che sorgessero equivoci. La posizione di Fratelli d’Italia espressa oggi molto chiaramente da Giorgia Meloni prima al Presidente della Repubblica Mattarella e poi alla stampa, prevede come unica opzione le elezioni anticipate, senza se’ e senza ma. Se il Presidente,  come e’ nelle sue prerogative, ritenesse invece, prima dello scioglimento di provare a dare un incarico, Fratelli d’Italia ha ricordato che questo toccherebbe ad un esponente di centrodestra visto che nelle elezioni del 2018 la maggioranza relativa è stata la stessa manifestatasi più largamente alle scorse elezioni europee. Anche in tale ipotesi, FDI ribadirebbe all’incaricato che occorre andare subito al voto. Nessun  dubbio o voluta confusione quindi: per Fratelli d’Italia non vi è alternativa al ricorso immediato al voto popolare per consentire un governo serio, duraturo e coeso”.
Lo dichiara Ignazio La Russa, vicepresidente del Senato e senatore di Fratelli d’Italia.
