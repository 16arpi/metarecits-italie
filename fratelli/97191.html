Spreco alimentare, Rampelli: Favorire la distribuzione di alimenti&#8230;

…RECUPERATI DALLE MENSE PUBBLICHE, DAGLI OSPEDALI E DALLE UNIVERSITA’. “Contro lo spreco alimentare è necessario favorire il processo di recupero dei cibi invenduti e dei pasti non consumati nelle mense degli uffici pubblici, nelle mense scolastiche,  nelle università e negli ospedali.
  
Mi auguro che questa mozione unitaria, alla quale Fdi-An ha lavorato con un proprio atto d’indirizzo, possa creare una collaborazione tra Stato centrale, amministrazione periferica e associazioni che si occupano di distribuire alimenti agli enti caritativi. Il 14 giugno sarà la giornata della colletta alimentare alla quale anche la Camera dei deputati può dare il proprio fattivo contributo. Per questo scriverò una lettera alla presidente della Camera Boldini per sollecitare una raccolta di alimenti da destinare al Banco Alimentare”. E’ quanto dichiara il vicecapogruppo di Fratelli d’Italia-Alleanza nazionale Fabio Rampelli, firmatario della mozione contro gli sprechi alimentari.
Roma, 3 giugno 2014
