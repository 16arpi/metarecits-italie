Meloni: Abolire idiozia mare nostrum e destinare quei soldi&#8230;

…A FORZE DELL’ORDINE E MILITARI. Francamente penso che l’Italia sia l’unico caso al mondo di una nazione che – pur consapevole di essere nel mirino di terroristi – investe risorse sulla sua insicurezza e non sulla sua sicurezza.
  
Continuiamo a usare le navi della nostra marina militare come traghetti sulla tratta nord Africa – Italia, facendo finta di non sapere che la Libia, ormai, è in mano ai fondamentalisti. E intanto le nostre forze armate e di sicurezza sono costrette a manifestare per la prima volta nella storia, perché questo governo continua a umiliarle. A porta a porta Renzi dice che “i soldi per le forze di polizia si trovano”. Noi la nostra proposta l’abbiamo fatta: aboliamo quella idiozia di Mare Nostrum e destiniamo i soldi risparmiati a militari e forze dell’ordine. Investiamo sulla nostra sicurezza, come fanno tutti gli altri. 
È quanto scrive su Facebook il presidente di Fratelli d’Italia-Alleanza Nazionale, Giorgia Meloni. 
Roma, 9 settembre 2014
