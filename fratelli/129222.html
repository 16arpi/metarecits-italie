Porti, Varchi: Bene Monti a Palermo, necessario Ministero del mare

“Ho partecipato con piacere all’inaugurazione della nuova stazione marittima al porto di Palermo. L’Autorità Portuale della Sicilia occidentale, guidata da Pasqualino Monti, sta bene interpretando la sfida della portualità per rimettere Palermo al centro del mediterraneo e, quindi, delle rotte commerciali di tutto il mondo. Sono contenta che abbia apprezzato la nostra proposta di istituire il Ministero del Mare, come detto da Giorgia Meloni in occasione della conferenza programmatica appena conclusasi a Milano. Fratelli d’Italia dimostra ancora una volta di avere le carte in regola per governare l’Italia e realizzare i più ambiziosi progetti per la Nazione”.
Lo dichiara Carolina Varchi, deputato di Fratelli d’Italia.
