Centrodestra, Meloni: Rispetto Toti ma politica ha già visto risultati di talent e gente improvvisata

“Ho grande rispetto per Toti con il quale, come si sa, condivido tantissime cose, ma diciamo che di talent la politica ne ha visti troppi e abbiamo anche visto i risultati. La meritocrazia in politica si misura col consenso e alla gente improvvisata preferisco le persone che hanno fatto la gavetta e hanno lavorato sodo prima di arrivare a ricoprire incarichi di responsabilità”.
Lo ha detto il presidente di Fratelli d’Italia, Giorgia Meloni, nel corso di “Non Stop News”, il programma di approfondimento politico condotto da Pierluigi Diaco, Fulvio Giuliani e Giusi Legrenzi su Rtl 102.5 e in contemporanea sui canali 36 del Dt e 750 di Sky.

