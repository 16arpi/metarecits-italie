Centrodestra, Lollobrigida: Bene ingresso Furlan in FdI. Noi movimento attrattivo

“Diamo il nostro benvenuto in Fratelli d’Italia a Simone Furlan e alla sua rete di militanti e amministratori locali: siamo certi che sapranno essere un valore aggiunto per tutto il nostro movimento, che sta continuando a crescere da nord a sud e sta raccogliendo adesioni su tutto il territorio nazionale, a partire dai sindaci che sono in prima linea sul territorio per risolvere i problemi concreti degli italiani. Sotto la guida di Giorgia Meloni, Fratelli d’Italia si conferma un movimento attrattivo e di riferimento per chi vuole difendere le idee del centrodestra”.
Lo dichiara Francesco Lollobrigida, capogruppo alla Camera e responsabile organizzazione di Fratelli d’Italia.
