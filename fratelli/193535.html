Basilicata: FdI tiene sui territori e trascina centrodestra alla vittoria

“Dopo la vittoria in Basilicata – che attesta il giudizio positivo degli elettori sia sul governo Meloni, sia sulla presidenza Bardi – la prossima sconfitta della sinistra si avrà in Piemonte, con la riconferma del presidente Cirio. Fratelli d’Italia continua ad essere il traino di una coalizione di centrodestra che, a differenza della sinistra, si preoccupa di risolvere con buon senso i problemi delle persone comuni, come i nuovi sgravi Irpef per i redditi più bassi, anziché rispondere alle inutili e stucchevoli polemiche che le sinistre agitano per cercare – ma invano – di fare notizia”. Lo dichiara il capogruppo di Fratelli d’Italia alla Camera dei deputati, Tommaso Foti.
“Il voto in Basilicata conferma che le elezioni sarde sono state soltanto un incidente di percorso per il centro-destra. In Abruzzo prima ed in Basilicata oggi, infatti, il cd “campo largo” si è presentato unito, perdendo in entrambe le occasioni in maniera netta. A dimostrazione del fatto che il campo potrà essere anche largo, ma certamente non è il campo “giusto”. Il risultato, poi, della lista di Fratelli d’Italia (sia in Abruzzo che in Basilicata) la dice lunga sulla tenuta del nostro Partito, a dimostrazione del fatto che le donne e gli uomini di Fratelli d’Italia, su tutto il territorio nazionale, sono degli ottimi amministratori”, aggiunge il senatore di Fratelli d’Italia Costanzo Della Porta.
