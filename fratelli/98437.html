Giustizia, Maietta: Dal Governo solo sconti di pena

“No di Fratelli d’Italia-Alleanza nazionale alle comunicazioni del ministro Orlando. Un voto contrario che si basa sulla contestazione del metodo che si sta usando per intervenire in questa materia…

…sulla insufficienza da un lato delle misure messe in atto per combattere l’illegalità, e dall’altro di quelle adottate per migliorare il nostro sistema carcerario”. È quanto ha dichiarato il deputato di Fratelli d’Italia-Alleanza nazionale Pasquale Maietta intervenendo in aula sulle comunicazioni del ministro Andrea Orlando sull’amministrazione della Giustizia.
“Continuiamo – ha aggiunto Maietta- ad assistere al varo di provvedimenti che intervengono unicamente sul versante degli sconti di pena, se non addirittura della depenalizzazione degli stessi reati”.
“Non vediamo nulla – ha concluso il deputato di Fdi-An – che garantisca e tuteli i nostri cittadini, che metta in condizione di lavorare in sicurezza gli agenti di polizia penitenziaria, che permetta ai detenuti di espiare la propria pena in condizioni dignitose”.
Roma, 19 gennaio 2015
