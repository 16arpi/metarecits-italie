Rdc. Lollobrigida &#8211; Caramanna: Provoca carenza personale nel turismo, sospenderlo e far lavorare chi può farlo

“Ha ragione Garavaglia: esiste un problema gravissimo di carenza di personale nel settore turistico. Una criticità che, sostanzialmente, non esisteva nel 2019. Gli evidenti disastri provocati dall’approvazione del Reddito di cittadinanza e dalla mancanza di applicazione di quelle modifiche che avrebbero dovuto, secondo Draghi, mitigare gli effetti nefasti sull’economia nazionale di questa scellerata misura, sono sotto gli occhi di tutti. È ora di sospendere immediatamente il Rdc a tutti coloro che possono essere occupati e occupabili per risolvere il problema della stagione in corso. La scelta di parcheggiare sul divano i nostri giovani, pagandoli per non lavorare o incentivarli a farlo in nero, e ricorrere alla soluzione di importare lavoratori stranieri non può essere l’indirizzo principiale di una Nazione che tiene a se stessa. Invitiamo il ministro Garavaglia, che sappiamo essere sensibile al tema, a sollecitare all’interno del governo di cui fa parte un atteggiamento non ideologico rispetto a questa vicenda, per approvare un provvedimento che metta in condizione gli italiani di lavorare e per sanare questo oggettivo problema di mancanza di manodopera, che abbiamo già riscontrato nella stagione invernale. È sufficiente parlare con le associazioni di categoria ma anche con i singoli gestori di attività turistiche per riscontrare le responsabilità del farneticante Rdc e dei danni che ha causato”. 
Lo dichiarano il capogruppo di Fratelli d’Italia alla Camera, Francesco Lollobrigida, e il responsabile nazionale dipartimento Turismo FDI, Gianluca Caramanna.
