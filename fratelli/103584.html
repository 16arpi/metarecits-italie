Mattarella, Meloni: Poco rispettoso imporre agli italiani un Governo identico a quello bocciato dal referendum


«Il Presidente Mattarella ci è venuto a raccontare oggi che non è possibile andare subito al voto perché Camera e Senato hanno sistemi elettorali diversi. È un vero peccato che Mattarella se ne sia accorto solo ora e non quando ha firmato l’Italicum, nonostante noi avessimo segnalato il problema. La verità è che la legge elettorale è un’ottima scusa per chi ha paura del voto popolare e preferisce continuare con i giochi di palazzo. Poco rispettoso per il popolo italiano è stato imporre un Governo identico a quello che gli italiani hanno bocciato con il referendum».
È quanto scrive su Facebook il presidente di Fratelli d’Italia, Giorgia Meloni.
