Tasse, Meloni: Basta accanimento contro liberi professionisti e lavoratori autonomi, con FdI a Governo abolizione spesometro e studi di settore

“Fratelli d’Italia è convintamente schierata dalla parte dei liberi professionisti e dei lavoratori autonomi. Una forza libera e competente a difesa dei diritti degli italiani, che produce ricchezza senza mai pesare sulla collettività ma che lo Stato tratta da sempre come figli di un Dio minore”.
È quanto scrive su Facebook il presidente di fratelli d’Italia e candidato premier Giorgia Meloni che spiega: “Con noi al Governo le cose cambieranno. Stop accanimento fiscale: Flat tax al 15% e abolizione di split payment, spesometro e studi di settore; Più poteri: più funzioni assegnate alle professioni e meno alla burocrazia; Welfare uguale per tutti i lavoratori a partire dalla tutela della maternità per le lavoratrici autonome; Compenso certo ed equo. Con la tutela di tariffe minime e l’obbligo da parte della PA di accettare come documentazione solo le fatture dei professionisti già quietanzate”.
