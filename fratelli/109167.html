Via Almirante, Delmastro: Raggi diventa la Marchesa del Grillo e passa dall&#8217;uno vale uno al &#8220;io sono io e voi&#8230;&#8221;

“Virginia Raggi abbandona gli abiti di Sindaco dei cittadini romani e conquista sul campo il titolo di  “Marchesa  di Grillo”: passa dal “uno vale uno, l’aula è sovrana” al “io so io e voi non siete un….” e calpesta la volontà del consiglio comunale sulla decisione di intitolare una strada a Giorgio Almirante”.
È quanto dichiara il deputato di fratelli d’Italia, Andrea Delmastro.
“La vicenda di via Almirante impone una riflessione seria su cosa sia diventato oggi il movimento cinque stelle e quale siano le sue parole d’ordine: di certo tra queste non c’è certamente il termine “onestà” , persa alla prima prova di governo come dimostra il caso dello Stadio della Roma; non c’è il termine “competenza” visto che non sanno neanche capire cosa ci sia scritto su una mozione che stanno votando sul nome di una via e soprattutto non c’è il termine “democrazia” poiché  in beffa a tutte le regole di rappresentanza la Raggi silenzia un’aula sovrana e legittimamente eletta per imporre i suoi veti e quelli di Fico.
Fratelli d’Italia chiede ufficialmente a Casaleggio cosa sia diventato oggi il movimento cinque stelle. Per ricevere risposta non abbiamo fretta: può  rispondere dopo aver visto i sondaggi e i big data”.
