Ue, Fitto a Le Pen: continueremo a mantenere unito e a rafforzare il gruppo Ecr

“In relazione alle dichiarazioni rilasciate da Marine Le Pen oggi al quotidiano Il Corriere della Sera ribadiamo quanto deciso la settimana scorsa dalla riunione del gruppo e dall’ufficio di Presidenza del gruppo Ecr e confermiamo la volonta’ di mantenere unito e rafforzare il gruppo Ecr nella seconda metà del mandato, un nuovo gruppo europeo non e’ all’ordine del giorno. Siamo convinti, infatti, della necessità di lavorare per rafforzare il consenso sui temi che caratterizzano la nostra azione parlamentare e per i quali crediamo ci sia bisogno di un vero cambiamento in Europa e per questo continueremo a dialogare con quelle delegazioni che al Parlamento europeo condividono le nostre idee e i nostri valori.  Continueremo a essere la voce conservatrice dell’Europa, anche grazie all’autorevolezza di Giorgia Meloni come presidente dell’Ecr Party”. 
Così in una nota il copresidente del gruppo Ecr-FdI al Parlamento europeo Raffaele Fitto.
