Emilia-Romagna, Barcaiuolo è il nuovo portavoce regionale

Michele Barcaiuolo è il nuovo portavoce regionale di Fratelli d’Italia della Regione Emilia-Romagna. A nominarlo il presidente del partito Giorgia Meloni. Barcaiuolo succede a Tommaso Foti, deputato e vice capogruppo di FdI alla Camera.

“Ringrazio Giorgia Meloni per la fiducia – ha detto Barcaiuolo – ,  non sarà facile succedere a Tommaso Foti, ci metterò tutto l’impegno perché a breve ci saranno sfide importanti da vincere. Dalle prossime amministrative di primavera in cui sarà nostro compito donare dopo più di settant’anni l’alternanza di governo ad importanti città come Modena, Ferrara, Reggio Emilia, Forlì e Cesena e altri importantissimi comuni della regione. Fratelli d’Italia sarà protagonista, insieme agli alleati, del cambiamento che si sta per compiere”.
