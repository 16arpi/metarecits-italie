Afghanistan, Delmastro: Lega non si sottometta a diktat M5s

Delegazione afghana ha ribadito necessità mantenimento impegno militare
“Oggi, alla presenza della Presidente Carfagna, una delegazione afghana ha incontrato i deputati di diversi gruppi parlamentari. La delegazione, pur rappresentando l’opposizione, ha confermato la necessità del mantenimento dell’impegno militare per pacificare il Paese e per proseguire nelle riforme dei diritti sociali, umani e delle donne. La delegazione, ha altresì precisato che un ritiro delle truppe agevolerebbe i talebani. L’eventuale ritiro delle nostre truppe, più volte veicolato e vagheggiato dai 5Stelle e dal Ministro della Difesa Elisabetta Trenta, piace solo ai talebani. La Lega non si sottometta ai diktat dei grillini in politica estera e prosegua la linea italiana dell’impegno in Afghanistan per l’affermazione della democrazia contro il radicalismo talebano”.
Lo dichiara Andrea Delmastro, deputato di Fratelli d’Italia e capogruppo in commissione Esteri.
