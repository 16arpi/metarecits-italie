Elezioni, Rampelli: Candidature autorevoli dal mondo della scuola e del terzo settore

“Con la candidatura di  Rosa Sigillò,  presidente nazionale del Mida precari per undici anni (appena autosospesa per ragioni di opportunità), Fratelli d’Italia riconosce il ruolo svolto dal Movimento per i precari nella durissima opposizione alla sedicente riforma della ‘buona scuola’. Rosa Sigillò, insegnante da 14 anni, precaria, è stata protagonista di continue mobilitazioni e incontri, nel tentativo inascoltato di porre rimedio ai guasti della riforma Giannini. Una vera e propria spina nel fianco dell’ex premier Matteo Renzi che, more solito – si è pentito di non aver ascoltato insegnanti, famiglie e studenti, una delle ultime interviste da  ammettendone il fallimento. Rosa Sigillò è candidata nel proporzionale per la Camera nel collegio Lazio2 (RietiRI/VT/Prov nord-est) e nel collegio Calabria Sud proporzionale, rappresentando il simbolo di una destra che vuole dare massima attenzione al mondo della scuola e dell’Università.

Altra candidatura al femminile di prestigio, proveniente stavolta dal Terzo Settore, è quella di Maria Teresa Bellucci, presidente del Modavi Onlus, psicologa e psicoterapeuta. Anche in questo caso, parliamo di  interlocutori del governo Renzi  che con la  riforma del Terzo Settore ha messo a soqquadro un mondo centrale nei processi di coesione e assistenza sociale.  Settori nei quali il Modavi si è speso molto. Desta peraltro sorpresa che tra le candidature del Pd non ci siano figure  provevienti dai vertici nazionali dell’associazionismo, vuoto che clamorosamente sta riempendo la destra.  Bellucci è candidata alla Camera nel collegio uninominale Roma Montesacro e nella quota proporzionale Roma 1 (Centro-Nord-Est), Roma 2 ( sud/ovest/Ostia/Fiumicino) Roma 03  Roma e Provincia Sud, una speranza per rimettere le mani sulla legislazione vigente e sviluppare una sussidiarietà virtuosa tra pubblico e privato”.

È quanto dichiara il capogruppo di Fratelli d’Italia alla Camera dei deputati Fabio Rampelli.
