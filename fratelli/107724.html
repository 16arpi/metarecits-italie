Roma, Lollobrigida: Sfiducia della giunta Capoccioni al terzo municipio è segnale per sconfitta Roberta Lombardi

“Il Terzo Municipio di Roma è finalmente libero dall’inconsistenza della giunta a 5 Stelle.
La giunta Capoccioni è stata chiusa nella lotta fra Virginia Raggi e Roberta Lombardi, lasciando indietro le richieste quotidiane dei cittadini. Un plauso ai nostri consiglieri municipali ed i nostri dirigenti per il continuo lavoro di opposizione sui territori e nelle istituzioni.
Se questi sono gli esempi di “governo” che Lombardi vuole portare in Regione, mi pare ci siano tutti i presupposti di una sicura sconfitta elettorale” E’ quanto dichiara Francesco Lollobrigida, Responsabile nazionale Organizzazione di Fratelli d’Italia e candidato capolista alla Camera nel collegio Lazio 2 per Fratelli d’Italia.
