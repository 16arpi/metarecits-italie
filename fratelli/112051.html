Global Compact, Fidanza: Salvini sia coerente come i belgi

“Sul Global Compact ci sono partiti sovranisti che fanno cadere i governi di cui fanno parte, come accaduto ieri sera in Belgio, e altri presunti sovranisti che invece nascondono la testa sotto la sabbia pur di non mettere in discussione le loro dorate poltrone, come invece è avvenuto oggi alla Camera.
Noi vorremmo da Salvini la coerenza dei primi, quelli che pur di mantenere fede agli impegni assunti con gli elettori sulla difesa dei confini, non esitano a mettere in discussione tutto.
Continuare a rinviare, valutare, tergiversare non risolverà il problema nè alla Lega nè alla maggioranza. C’è una Destra senza compromessi, rappresentata in Parlamento e nel Paese da Fratelli d’Italia, che non farà sconti fino a quando il governo non dirà si o no alla follia del Global Compact”. È quanto dichiara in una nota Carlo Fidanza, deputato di Fratelli d’Italia.
