L. stabilità, Meloni: Renzi faccia sua la proposta di FdI-AN per revocare&#8230;

…PENSIONI D’ORO. «All’efficiente staff di Renzi, che oggi si è prontamente accorto della “falla” sulle pensioni d’oro creata dalla legge Fornero e che avvantaggia i “grand commis” di Stato, ci permettiamo di segnalare un altro paradosso che gli è sfuggito:

la decisione del Pd e del Governo di bocciare alla Camera, solo qualche mese fa, la proposta di legge di Fratelli d’Italia-Alleanza Nazionale per revocare le pensioni d’oro e aumentare quelle minime e di invalidità. Ma se è vero, come ci fanno sapere le altrettanto efficienti fonti parlamentari di maggioranza, che il Governo intende “tenere duro” su questo tema, allora Renzi ci stupisca e dimostri il coraggio che dice di avere: faccia sua la nostra proposta di legge e autorizzi il ministro Boschi a presentarla come emendamento alla legge di stabilità».
È quanto dichiara il presidente di Fratelli d’Italia-Alleanza Nazionale, Giorgia Meloni.
