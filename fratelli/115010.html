Dl sicurezza, Zucconi: Bene approvazione nostro emendamento su comunicazione alberghi a Questure

Norma di buon senso nell’interesse degli addetti alla ricezione
“Altro importante successo di Fratelli d’Italia che in Commissioni riunite riesce a ottenere che la comunicazione delle strutture alberghiere e ricettive sugli alloggiati da trasmettere alle Questure non dovrà più essere immediata. Infatti, grazie all’approvazione di un nostro emendamento al dl Sicurezza bis, gli albergatori avranno almeno 6 ore di tempo per poterla fare. E’ una norma di buon senso e che, pur preservando la sicurezza, ha rimediato nell’interesse delle aziende e delle strutture ricettive ad una norma finora mal recepita”.
Lo dichiara Riccardo Zucconi, deputato di Fratelli d’Italia e primo firmatario dell’emendamento assieme al collega di partito Emanuele Prisco.
