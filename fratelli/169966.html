Milleproroghe: interessi dei cittadini e dei lavoratori sono la nostra bussola

“Tra le misure inserite: la proroga allo scudo penale per i medici che limita la responsabilità ai soli casi di colpa grave; l’innalzamento dell’età di uscita dal lavoro dei medici ospedalieri; la riapertura delle sanatorie sulle cartelle esattoriali per chi non era riuscito a pagare nel termine le prime due rate; le agevolazioni per i mutui acquisto prima casa per gli under 36; il rifinanziamento del fondo contro i disturbi alimentari; la proroga per le graduatorie del personale Ata di terza fascia; il finanziamento dei collegi di merito universitari che destineranno in borse di studio un importo superiore a un terzo della somma delle rette incassate e, ancora, le molte misure a sostegno dell’agricoltura- non ultima la tanto discussa proroga dell’esenzione dal pagamento dell’irpef che ha reso equo un regime che non lo era”. Lo dice il deputato e tesoriere di Fratelli d’Italia Angelo Rossi annunciando in Aula il voto di fiducia del partito al decreto Milleproroghe.
“Gli interventi contenuti nel Milleproroghe sono tutti estremamente mirati e che guardano con favore alle istanze dei cittadini. Come partito siamo sempre stati tra la gente, pronti ad ascoltare le difficoltà, proponendo soluzioni valide. Il Milleproroghe è stata l’ennesima dimostrazione di una maggioranza compatta, con un partito, quello di Fratelli d’Italia, sempre ben disposto ad ascoltare chi più ne ha bisogno”, aggiunge  in una nota il deputato modenese di FdI, Daniela Dondi
