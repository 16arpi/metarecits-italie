Pompei pride, Meloni a Spadafora: Il diritto più importante da difendere è quello di un bimbo ad avere un padre e una madre

“Ha ragione il sottosegretario alle Pari opportunità Spadafora a dire che i “diritti in Italia non si perderanno”: il più importante di questi è il sacrosanto diritto di un bambino ad avere un padre e una madre. Fratelli d’Italia chiede al Governo un impegno chiaro per difendere questo diritto e sancirlo in Costituzione, come ha proposto FdI. Perché nel silenzio del legislatore, l’ideologia di certi tribunali e di certi sindaci sta sostanzialmente autorizzando la pratica dell’utero in affitto e l’adozione da parte delle coppie omosessuali”.
Lo ha scritto su Facebook il presidente di Fratelli d’Italia, Giorgia Meloni.
