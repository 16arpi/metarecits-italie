Milleproroghe, FdI: Su fatturazione elettronica accanimento del Governo

“La bocciatura dell’odg presentato da Fdi per la riapertura della cosiddetta moratoria sanzionatoria delle fatturazioni elettroniche emesse tardivamente dimostra ancora volta come il governo si accanisce in modo ingiustificato con i contribuenti. L’invio tardivo della fattura elettronica è solo una mera formalità, quindi non dovuta al contribuente, che non vuole evadere ma che ha solo poca dimestichezza con il mondo digitale. Questo tipo di sanzioni sono elevatissime e provocano preoccupazione tra aziende, piccoli esercenti e professionisti, già vessati dalla situazione economica tutt’altro che favorevole. Noi di Fratelli d’Italia non ci arrenderemo: continueremo a lottare in tutte le sedi parlamentari affinché venga finalmente tesa una mano al settore produttivo nazionale perché è doveroso da parte delle istituzioni applicare un atteggiamento responsabile e costruttivo”.
Lo dichiara il deputato di Fratelli d’Italia Riccardo Zucconi che assieme alla collega Ella Carmela Bucalo ha presentato l’odg al decreto Milleproroghe.
