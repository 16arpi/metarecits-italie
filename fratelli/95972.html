Tv, Meloni: Grave errore chiusura Quinta Colonna che affronta veri problemi degli italiani

«“Quinta Colonna” è una delle poche trasmissioni televisive che, con competenza e professionalità, dà voce alle piazze, affronta i problemi reali della gente, sottopone alla politica le domande che più di tutte interessano agli italiani e garantisce un’informazione pluralista. Apprendo dalla stampa della possibilità di una chiusura della striscia quotidiana del programma condotto da Paolo del Debbio: in un tempo nel quale la distanza tra il popolo italiano e le Istituzioni sembra incolmabile cancellare dal palinsesto questa trasmissione sarebbe un grave errore che mi auguro Mediaset non voglia commettere».
  
 
È quanto dichiara il presidente dei deputati di Fratelli d’Italia, Giorgia Meloni.
Roma 19 novembre 2013
