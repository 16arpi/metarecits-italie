Dl sicurezza, La Russa: Conte non dirige linea politica ma è mediatore (video)

Lega e 5 Stelle interrompano governo se hanno dignità
 
“Gli italiani non vogliono un governo frutto di un contratto perché i governi non si fanno con i contratti ma con le tesi politiche compatibili, con un accordo di programma serio. Vediamo le difficoltà quotidiane di questo governo di incentrare il dibattito politico su ciò che serve veramente all’Italia e vediamo un presidente del Consiglio che invece di dirigere la linea politica è diventato un mediatore tra le due forze politiche. Alla Lega e ai 5 Stelle che così facendo danneggiano non solo il loro percorso politico ma soprattutto l’Italia diciamo che se hanno una dignità questo è il momento di staccare la spina”.
Così Ignazio La Russa, senatore di Fratelli d’Italia intervenendo in aula in dichiarazione di voto sul dl Sicurezza.

