Vai al Contenuto
Raggiungi il piè di pagina











Vertice G7, incontro bilaterale Meloni - Banga (Presidente Banca Mondiale)
15 Giugno 2024

A margine del Vertice G7, il Presidente del Consiglio Giorgia Meloni ha avuto un colloquio con il Presidente della Banca Mondiale Ajay Banga.
Lo scambio di vedute si è incentrato sulle prospettive della collaborazione con particolare riferimento alle sinergie con il Piano Mattei per l’Africa, come emerso nel corso dell’evento collaterale sulla Partnership for Global Infrastructure and Investment (PGII) al quale il Presidente Banga ha preso parte.
Al termine del colloquio il Presidente Meloni e il Presidente Banga hanno adottato una dichiarazione d’intenti che fornisce un quadro per iniziative di co-progettazione e co-finanziamento nei settori prioritari di intervento del Piano Mattei e dell’attività della Banca Mondiale.