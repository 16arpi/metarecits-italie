Vai al Contenuto
Raggiungi il piè di pagina











Colloquio telefonico del Presidente Meloni con il Presidente Erdoğan
17 Febbraio 2023

Il Presidente del Consiglio Giorgia Meloni ha avuto oggi una conversazione telefonica con il Presidente della Repubblica di Turchia, Recep Tayyip Erdoğan.
Il Presidente del Consiglio ha rinnovato le sue personali condoglianze e la solidarietà del Governo e del popolo italiano per la tragedia del terremoto che ha colpito la Turchia e la Siria.
Il Presidente Erdoğan ha espresso profonda riconoscenza per l’immediata mobilitazione dell’Italia a sostegno della Turchia e delle popolazioni colpite, soffermandosi in particolare sugli aiuti umanitari e l’ospedale da campo consegnati dall’Italia. Il Presidente del Consiglio ha espresso la grande vicinanza di tutta la Nazione alla Turchia assicurando la piena disponibilità a proseguire nelle attività di soccorso e aiuto in coordinamento con i Partner europei.