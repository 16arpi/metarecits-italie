Vai al Contenuto
Raggiungi il piè di pagina











Medio Oriente, il Presidente Meloni presiede una conferenza telefonica dei leader G7
2 Ottobre 2024

A seguito dell’aggravarsi della crisi in Medio Oriente, il Presidente del Consiglio, Giorgia Meloni, ha convocato d’urgenza e presieduto questo pomeriggio una conferenza telefonica dei leader del G7.
Nel corso della conversazione è stata reiterata la ferma condanna all’attacco iraniano contro Israele. 
In uno scenario in costante evoluzione, è stato convenuto di lavorare congiuntamente per favorire una riduzione delle tensioni a livello regionale, a partire dall’applicazione della Risoluzione 2735 a Gaza e della Risoluzione 1701 per la stabilizzazione del confine israelo-libanese. 
Nell’esprimere forte preoccupazione per l’escalation di queste ultime ore, è stato ribadito che un conflitto su scala regionale non è nell’interesse di nessuno e che una soluzione diplomatica risulta ancora possibile.
I leader hanno concordato di mantenersi in stretto contatto