Vai al Contenuto
Raggiungi il piè di pagina











Incontro con il Presidente della Regione Autonoma del Kurdistan
13 Aprile 2023

Il Presidente del Consiglio Giorgia Meloni ha ricevuto a Palazzo Chigi, assieme al Ministro della Difesa Guido Crosetto, il Presidente della Regione Autonoma del Kurdistan, Nechirvan Barzani.
Nel corso dei colloqui sono stati approfonditi i temi dell’agenda bilaterale, con le opportunità anche economiche offerte da un clima di maggiore stabilità. Al riguardo, resta importante la collaborazione nei settori della sicurezza e della difesa.
L’Italia è presente in Kurdistan con oltre 300 militari per rafforzare l’addestramento delle forze di sicurezza curde nel quadro della coalizione anti -Daesh.
L’incontro - che segue quello avvenuto nel dicembre scorso, nell'ambito della visita del Presidente Meloni in Iraq - ha rappresentato un’occasione per rimarcare la tradizionale amicizia che lega l’Italia all’Iraq e alla Regione Autonoma del Kurdistan.
Il forte legame bilaterale contribuisce ad affrontare le sfide complesse della regione, cogliendo anche le opportunità che si offrono a beneficio dei popoli interessati.