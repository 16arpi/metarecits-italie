Vai al Contenuto
Raggiungi il piè di pagina











UNGA, incontro del Presidente Meloni con il Primo Ministro dell’Iraq
24 Settembre 2024

Il Presidente del Consiglio, Giorgia Meloni, ha incontrato a New York il Primo Ministro dell’Iraq, Mohammed Al Sudani.
I leader hanno discusso delle relazioni bilaterali, ribadendo la comune volontà di costituire un partenariato strategico tra le due Nazioni in tutti i settori, dalla collaborazione politica a quella economica, dalla cooperazione in ambito securitario a quello culturale.
Il colloquio ha anche costituito l’occasione per ribadire l’impegno dell’Italia nel sostegno internazionale alla sicurezza dell’Iraq attraverso la formazione delle forze di sicurezza e il contrasto al terrorismo.
Il Presidente Meloni e il Primo Ministro Al Sudani hanno anche discusso la situazione in Medio Oriente, concordando sulla necessità di continuare a lavorare a una de-escalation regionale.