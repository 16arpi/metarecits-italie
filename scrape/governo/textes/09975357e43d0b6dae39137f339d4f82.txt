Vai al Contenuto
Raggiungi il piè di pagina











Primo anniversario della scomparsa di Papa Benedetto XVI, dichiarazione del Presidente Meloni
31 Dicembre 2023

Oggi ricorre il primo anniversario della scomparsa di Papa Benedetto XVI. Nel ricordare un grande della storia e un gigante della ragione, della fede, e della sintesi positiva fra l'una e l'altra, continuiamo ad attingere alla sua feconda eredità spirituale e intellettuale. Essa ha anche un profondo valore civile, in grado di orientare tutti, credenti e non credenti, perché continua a parlare alla mente e al cuore delle persone.