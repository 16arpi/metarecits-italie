Vai al Contenuto
Raggiungi il piè di pagina











Notifica del Governo a China National Tire and Rubber Corp. (CNRC), nota di Palazzo Chigi
29 Settembre 2025

Il Governo ha notificato a China National Tire and Rubber Corp. (CNRC) il 26 settembre 2025 il decreto di archiviazione del procedimento amministrativo relativo ai fatti e ai comportamenti verificatisi nel periodo tra la data di emanazione del Decreto (16 giugno 2023) e la data di avvio del procedimento sanzionatorio (31 ottobre 2024) non ritenendo che essi abbiano causato pregiudizio all’autonomia gestionale di Pirelli.
Il Governo sta tenendo un costante e costruttivo dialogo con la Società e gli azionisti finalizzato ad adeguarne, in tempi congrui, gli strumenti alle nuove esigenze normative dei suoi mercati di riferimento e assicurare la sua piena competitività in tutte le realtà nelle quali opera.