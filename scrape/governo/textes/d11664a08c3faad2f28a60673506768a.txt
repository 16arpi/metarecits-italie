Vai al Contenuto
Raggiungi il piè di pagina











Giubileo 2025, riunione congiunta del Tavolo istituzionale e della Cabina di Coordinamento
23 Maggio 2023

Si è svolta oggi a Palazzo Chigi la riunione congiunta del Tavolo istituzionale e della Cabina di Coordinamento Giubileo 2025, presieduta dal Sottosegretario alla Presidenza del Consiglio, Alfredo Mantovano. In apertura dell’incontro è stato annunciato che il secondo Dpcm, con le altre opere essenziali, è stato trasmesso al Ministero dell’Economia e delle finanze e nei prossimi giorni verrà bollinato. 
Durante la riunione, il Sindaco di Roma Capitale e Commissario straordinario del Governo al Giubileo 2025, Roberto Gualtieri, ha poi illustrato lo stato di avanzamento dei progetti, tra cui il sottovia di piazza Pia, i cui lavori dovrebbero partire a luglio; la riqualificazione di piazza dei Cinquecento e della stazione Roma San Pietro; la valorizzazione dei Cammini dei pellegrini e il recupero del sito “Le Vele”, a Tor Vergata, di cui è in corso la Conferenza dei servizi. 
All’incontro erano presenti, tra gli altri, il Ministro della Cultura, Gennaro Sangiuliano; il Ministro del Turismo Daniela Santanchè; il Sottosegretario al Ministero dell’Economia e delle Finanze Lucia Albano; il Presidente della Regione Lazio, Francesco Rocca; il Prefetto di Roma Lamberto Giannini; il Pro-Prefetto del Dicastero per l’Evangelizzazione della Santa Sede, mons. Rino Fisichella; il Capo del dipartimento della Protezione civile Fabrizio Curcio; il Presidente della Commissione Cultura della Camera dei deputati, Federico Mollicone, e il Vicepresidente del Senato, Maria Domenica Castellone.