Vai al Contenuto
Raggiungi il piè di pagina











Convocazione del Consiglio dei Ministri n. 128
19 Maggio 2025

Il Consiglio dei ministri è convocato oggi, lunedì 19 maggio 2025, alle ore 11.00 a Palazzo Chigi, per l’esame del seguente ordine del giorno:
SCHEMA DI DECRETO-LEGGE: Misure urgenti per garantire la continuità nella realizzazione di infrastrutture strategiche e nella gestione di contratti pubblici, il corretto funzionamento del sistema di trasporti ferroviari e su strada, l’ordinata gestione del demanio portuale e marittimo, nonché l’attuazione di indifferibili adempimenti connessi al Piano nazionale di ripresa e resilienza e alla partecipazione all’Unione Europea in materia di infrastrutture e trasporti (PRESIDENZA – INFRASTRUTTURE E TRASPORTI);
SCHEMA DI DISEGNO DI LEGGE: Ratifica ed esecuzione del protocollo di modifica dell’Accordo tra la Repubblica Italiana e la Confederazione svizzera relativo all’imposizione dei lavoratori frontalieri, con protocollo aggiuntivo, del 23 dicembre 2020, fatto a Roma il 30 maggio 2024 e a Berna il 6 giugno 2024 (AFFARI ESTERI E COOPERAZIONE INTERNAZIONALE);
SCHEMA DI DISEGNO DI LEGGE: Delega al Governo per la determinazione dei livelli essenziali delle prestazioni (AFFARI REGIONALI E AUTONOMIE);
SCHEMA DI DISEGNO DI LEGGE: Revisione delle modalità di accesso, valutazione e reclutamento del personale ricercatore e docente universitario (UNIVERSITA’ E RICERCA);
SCHEMA DI DECRETO DEL PRESIDENTE DELLA REPUBBLICA: Modifica del regolamento recante individuazione degli interventi esclusi dall’autorizzazione paesaggistica o sottoposti a procedura autorizzatoria semplificata, di cui al decreto del Presidente della Repubblica 13 febbraio 2017, n. 31 – ESAME PRELIMINARE (CULTURA - TURISMO);
LEGGI REGIONALI;
VARIE ED EVENTUALI.