Vai al Contenuto
Raggiungi il piè di pagina











Il Presidente Meloni incontra il Presidente della Regione Umbria Proietti
10 Gennaio 2025

Il Presidente del Consiglio, Giorgia Meloni, ha incontrato oggi a Palazzo Chigi il Presidente della Regione Umbria, Stefania Proietti.
Durante l’incontro sono stati affrontati temi legati alle politiche industriali e alle infrastrutture regionali, con particolare attenzione all’area della provincia di Terni. Si è discusso inoltre del Giubileo 2025, approfondendo la collaborazione per la gestione dell’accoglienza dei numerosi pellegrini attesi.
Tra gli altri argomenti trattati, il Centenario francescano e il fondo sanitario in riferimento agli istituti penitenziari.
In conclusione, il Presidente Meloni ha rinnovato al Presidente Proietti i migliori auguri di buon lavoro per il suo mandato alla guida della Regione Umbria.