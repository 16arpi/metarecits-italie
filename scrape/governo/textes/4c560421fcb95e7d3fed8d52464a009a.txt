Vai al Contenuto
Raggiungi il piè di pagina











Incontro con il Primo Ministro del Montenegro
15 Aprile 2025

Il Presidente del Consiglio, Giorgia Meloni, ha incontrato oggi a Palazzo Chigi il Primo Ministro del Montenegro, Milojko Spajić.
I due Leader hanno confermato l’intenzione di rafforzare ulteriormente gli storici legami tra l’Italia e il Montenegro, soprattutto per quel che concerne i settori dell’energia, delle interconnessioni e delle infrastrutture, ma anche la difesa, la sicurezza e il contrasto alla criminalità transnazionale.
Il Presidente del Consiglio ha riaffermato il convinto sostegno dell’Italia al percorso di adesione all’Unione Europea del Montenegro, di cui ha lodato il cammino di riforme intrapreso, nonché l’importanza del processo “riunificazione” della regione dei Balcani occidentali all’Europa.
L’incontro ha, infine, permesso di approfondire le principali questioni internazionali, ribadendo l’impegno condiviso alla stabilità e alla sicurezza della regione, che rappresenta una priorità strategica per l’Italia.