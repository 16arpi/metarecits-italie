Vai al Contenuto
Raggiungi il piè di pagina











Colloquio telefonico con il Primo Ministro della Repubblica libanese
9 Ottobre 2023

Il Presidente del Consiglio, Giorgia Meloni, ha avuto oggi una conversazione telefonica con il Primo Ministro della Repubblica libanese, Najib Mikati. 
Nel corso della conversazione, il Presidente Meloni ha riaffermato la volontà dell’Italia di continuare a contribuire alla sicurezza e alla stabilità del Libano in questo delicato frangente.
Nel corso del colloquio sono stati affrontati gli ultimi sviluppi nella regione, con particolare riferimento al conflitto in corso in Israele. Il Presidente del Consiglio ha auspicato un rapido decremento del conflitto, evitando un allargamento che avrebbe conseguenze incalcolabili per tutta l’area. Il colloquio ha rappresentato anche l’occasione per discutere dell’emergenza migratoria e della questione dei rifugiati siriani in Libano.