Vai al Contenuto
Raggiungi il piè di pagina











Ex Ilva di Taranto, riunione fra Governo e sindacati a Palazzo Chigi
9 Giugno 2025

Si è svolta oggi a Palazzo Chigi la riunione fra Governo e organizzazioni sindacali sull'ex Ilva di Taranto, presieduta dal Sottosegretario alla Presidenza del Consiglio Alfredo Mantovano. Durante l’incontro, il Governo ha confermato il massimo impegno a tutti i livelli per il rilancio della siderurgia e la tutela dell’occupazione. L’Esecutivo ha chiarito, inoltre, che la trattativa per la vendita dell’ex Ilva prosegue con continue interlocuzioni e ha assicurato la copertura finanziaria per il proseguimento delle attività dell’azienda attraverso un decreto legge. Sono state confermate le attuali condizioni per il beneficio della Cig.
Per l’Esecutivo erano presenti il Ministro delle Imprese e del Made in Italy, Adolfo Urso, e il Ministro del Lavoro e delle politiche sociali, Marina Calderone. Presente il consigliere per i rapporti con le parti sociali, Stefano Caldoro. Per i sindacati, hanno partecipato i rappresentanti di Fiom-Cgil, Fim-Cisl, Uilm-Uil, Ugl metalmeccanici, Usb e Federmanager. Presenti i rappresentanti di Invitalia, i commissari straordinari di Acciaierie d’Italia e i commissari straordinari del Gruppo Ilva.