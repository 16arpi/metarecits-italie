Vai al Contenuto
Raggiungi il piè di pagina











Giornata mondiale contro le droghe, la dichiarazione del Presidente Meloni
26 Giugno 2025

La droga distrugge la vita, e rende schiavi e succubi. La dipendenza non ha l’ultima parola, e chi è caduto può ritrovare la speranza. Non intendiamo rassegnarci all’indifferenza, e faremo tutto ciò che è necessario per restituire dignità e futuro a chi è caduto nell’abisso della droga.
Sono alcuni dei messaggi fondamentali che intendiamo ribadire oggi, in occasione della Giornata mondiale contro le droghe istituita dalle Nazioni Unite.
Questo Governo ha messo in campo un impegno straordinario per combattere la droga e prevenire le dipendenze, accompagnando questo sforzo da un investimento record in termini economici, pari a circa 165 milioni di euro, circa il doppio di quanto disponibile negli anni precedenti. 
Abbiamo ancora tantissimo lavoro da fare per vincere questa sfida ma, come ha ricordato Papa Leone XIV in occasione dell’udienza di oggi al Sistema italiano contro le dipendenze, la parola chiave è “insieme”.
Insieme alle comunità, agli enti del Terzo settore, alle società scientifiche, ai medici, agli operatori sanitari, ai servizi pubblici per le dipendenze, alle Regioni, agli enti territoriali. Insieme a tutti coloro che perseguono il bene comune, e hanno a cuore la dignità di ogni persona. Questo è lo spirito con il quale il Governo opera fin dal suo insediamento, e che continuerà ad animare la sua azione.