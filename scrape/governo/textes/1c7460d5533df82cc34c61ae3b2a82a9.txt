Vai al Contenuto
Raggiungi il piè di pagina











Incontro con il Vice-Presidente esecutivo della Commissione europea Fitto
5 Dicembre 2024

Il Presidente del Consiglio, Giorgia Meloni, ha ricevuto a Palazzo Chigi il neo Vicepresidente esecutivo della Commissione europea per la Coesione e le riforme, Raffaele Fitto. È la prima volta che il Presidente Meloni incontra Raffaele Fitto nelle nuove funzioni di Vicepresidente della Commissione europea. Al centro del colloquio, le sfide future della Commissione europea, a partire dalla realizzazione delle riforme e degli investimenti di lunga durata che contribuiscano a rafforzare la crescita europea. Il Presidente Meloni ha assicurato il contributo pragmatico dell’Italia al lavoro che la Commissione dovrà svolgere per i prossimi cinque anni.