Vai al Contenuto
Raggiungi il piè di pagina











 UNGA, Il Presidente Meloni incontra il Segretario generale delle Nazioni Unite
20 Settembre 2023

Il Presidente del Consiglio, Giorgia Meloni, ha incontrato il Segretario generale delle Nazioni Unite, António Guterres. Nel corso dell’incontro, il presidente Meloni ha presentato le priorità della prossima Presidenza italiana al G7 ed ha sottolineato la necessità di un impegno maggiore e coordinato a favore dell’Africa, evidenziando la possibilità che le crisi nel continente possano diventare delle opportunità di crescita. Guterres ha condiviso in pieno l’approccio italiano nei confronti dell’Africa ed ha espresso la propria disponibilità a collaborare con la Presidenza italiana del G7. Il Segretario Generale ha, inoltre, manifestato il proprio apprezzamento per il significativo contributo fornito dall’Italia all’Organizzazione in tutti i settori di attività ed ha, inoltre, ricordato il Vertice sui Sistemi Alimentari di Roma, definendolo un grande successo. Altro tema al centro della conversazione quello dell’Intelligenza artificiale e le prospettive di sviluppo, che garantiscano la centralità dell’uomo. Entrambi hanno convenuto di lavorare insieme su questo punto.