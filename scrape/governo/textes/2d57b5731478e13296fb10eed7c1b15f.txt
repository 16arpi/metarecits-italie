Vai al Contenuto
Raggiungi il piè di pagina











Incontro del Presidente Meloni con il Primo Ministro della Repubblica Libanese
16 Marzo 2023

Il Presidente del Consiglio, Giorgia Meloni, ha avuto un incontro molto cordiale con il Primo Ministro della Repubblica libanese Najib Mikati. 
Nel corso dell’incontro il Presidente Meloni ha riaffermato la volontà dell’Italia di continuare a contribuire alla sicurezza e alla stabilità del Libano in questo delicato frangente della storia nazionale. Il Primo Ministro Mikati ha espresso grande apprezzamento per il contributo italiano alla missione UNIFIL e all’addestramento delle Forze armate libanesi. 
Sono stati approfonditi i temi dell’agenda bilaterale con particolare riguardo alla collaborazione nei settori dell’energia e della cooperazione allo sviluppo, nonché delle politiche migratorie nel Mediterraneo. 
Nel corso del colloquio, sono stati affrontati anche gli ultimi sviluppi nel Medio Oriente, con particolare riferimento alla Siria e alla questione dei rifugiati siriani in Libano.