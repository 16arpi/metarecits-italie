Vai al Contenuto
Raggiungi il piè di pagina











Incontro con il Commissario europeo per i partenariati internazionali, Jozef Síkela
25 Marzo 2025

Il Presidente del Consiglio dei Ministri, Giorgia Meloni, ha avuto un colloquio con il Commissario per i partenariati internazionali dell’Unione Europea, Josef Síkela, in visita in Italia.
Al centro dello scambio, lo sviluppo di collaborazioni ad ampio spettro tra l’Unione Europea e le Nazioni del Vicinato meridionale e dell’Africa nonché le sinergie tra il Piano Mattei e la Strategia del Global Gateway dell’Unione Europea. 
A questo riguardo, il Presidente e il Commissario hanno condiviso l’importanza dell’evento organizzato dall’Italia insieme all’Unione Europea per gli operatori di settore: “Il Piano Mattei per l’Africa e la Strategia Global Gateway dell’Unione Europea: uno sforzo comune con il continente africano” in programma a Roma il prossimo 27 marzo.