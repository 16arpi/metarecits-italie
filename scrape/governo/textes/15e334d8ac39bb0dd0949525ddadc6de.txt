Vai al Contenuto
Raggiungi il piè di pagina











Fitto incontra Ministro ungherese Varga
19 Aprile 2023

Il Ministro per gli Affari europei, il Sud, le Politiche di coesione e il PNRR, Raffaele Fitto, ha incontrato oggi a Roma il Ministro ungherese della Giustizia e degli affari europei, Judit Varga.
Il colloquio si è incentrato sui principali temi di attualità dell’agenda europea con particolare riguardo all’Ucraina, alla sicurezza energetica, alla riforma della governance economica dell’Unione europea, alla migrazione e all’allargamento. L’incontro ha anche rappresentato l’occasione di un primo scambio di vedute sulla Presidenza di turno ungherese del Consiglio dell’Unione europea nel secondo semestre 2024.
Fitto e Varga hanno inoltre discusso di PNRR e politica di coesione.