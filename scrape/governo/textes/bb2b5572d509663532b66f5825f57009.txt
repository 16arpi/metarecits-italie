Vai al Contenuto
Raggiungi il piè di pagina











Colloquio telefonico del Presidente Meloni con il Primo Ministro del Canada Trudeau
31 Ottobre 2023

Il Presidente del Consiglio, Giorgia Meloni, ha avuto oggi una cordiale conversazione telefonica con il Primo Ministro del Canada, Justin Trudeau.
Nel corso del colloquio, i due Primi Ministri hanno avuto un approfondito scambio di vedute sugli ultimi sviluppi a Gaza, confermando il comune impegno per evitare un’estensione del conflitto. Essi hanno ribadito la determinazione per arrivare ad un immediato rilascio degli ostaggi e la creazione di pause umanitarie a sostegno della popolazione civile a Gaza.
I due Leader hanno sottolineato l’importanza di mantenere un coordinamento sull’evolversi della crisi nelle prossime settimane.
La conversazione è stata anche un’occasione per sottolineare l’importanza di uno stretto raccordo tra l’entrante Presidenza italiana del G7 e quella successiva canadese.