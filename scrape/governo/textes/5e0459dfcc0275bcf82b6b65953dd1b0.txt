Vai al Contenuto
Raggiungi il piè di pagina











Allunaggio della sonda indiana Chandrayaan-3, dichiarazione del Presidente Meloni
24 Agosto 2023

Mi congratulo con il Primo Ministro Modi per un successo storico nell’esplorazione spaziale.
Il riuscito allunaggio di Chandrayaan-3 al Polo Sud della luna è la realizzazione di un grande impegno scientifico, industriale ed organizzativo, ma anche del sogno di una comunità nazionale e della volontà umana di andare sempre oltre. 
Sono certa che gli sforzi dell’India di avanzare verso nuove frontiere nella conoscenza umana favoriranno la collaborazione bilaterale con le istituzioni italiane che hanno straordinarie competenze scientifiche e sono lieta di poter incontrare nuovamente il Primo Ministro Modi quando tornerò tra poche settimane a Nuova Delhi in occasione del Vertice del G20.