Si sono svolti oggi, presso la Sala Verde di Palazzo Chigi, due incontri tra il Governo e le Organizzazioni datoriali e di categoria in vista della prossima legge di Bilancio.
Alle riunioni, presiedute dal Sottosegretario alla Presidenza del Consiglio, Alfredo Mantovano, hanno preso parte per l’esecutivo il Vice Presidente del Consiglio e Ministro degli Affari Esteri e della Cooperazione Internazionale, Antonio Tajani, i Ministri Giancarlo Giorgetti (Economia e Finanze), Adolfo Urso (Imprese e Made in Italy), Marina Elvira Calderone (Lavoro e Politiche sociali) e Tommaso Foti (Affari europei, PNRR e le Politiche di coesione). Presenti, inoltre, il Sottosegretario per le Politiche per il Sud Luigi Sbarra e il Consigliere del Presidente del Consiglio per i Rapporti con le Parti Sociali, Stefano Caldoro.
Per le Organizzazioni datoriali e di categoria erano presenti, al primo incontro, i rappresentanti di Confindustria, Abi, Casartigiani, Cia, Cna, Coldiretti, Confagricoltura, Confapi, Confartigianato, Confcommercio, Confcooperative, Confesercenti, Confetra, Confprofessioni Conftrasporto, Copagri, Legacoop e Unsic e, al secondo, i rappresentanti di Ania, Agci, Ance, Anpit, Assonime, Cnl, Confedilizia, Confimprese Italia, Confimi Industria, Confitarma, Conflavoro Pmi, Confservizi, Federdistribuzione, Federterziario e Finco.