Vai al Contenuto
Raggiungi il piè di pagina











Dichiarazione dei Leader G7 sull’Iran
15 Marzo 2024

Ribadiamo il nostro appello alle Nazioni terze affinché cessino immediatamente di fornire sostegno materiale alla guerra di aggressione illegale e ingiustificabile della Russia contro l’Ucraina; in caso contrario dovranno affrontare gravi costi.
Siamo estremamente preoccupati per le notizie secondo cui l’Iran sta valutando la possibilità di trasferire missili balistici e la relativa tecnologia alla Russia dopo aver fornito al regime russo droni che vengono utilizzati in incessanti attacchi contro la popolazione civile in Ucraina. 
Chiediamo all’Iran di astenersi dal farlo, poiché ciò contribuirebbe alla destabilizzazione regionale e rappresenterebbe un sostanziale incremento materiale del suo sostegno alla guerra della Russia in Ucraina – un’aggressione che costituisce una chiara violazione del diritto internazionale e della Carta delle Nazioni Unite.
Se l’Iran dovesse procedere con la fornitura alla Russia di missili balistici o tecnologie correlate, siamo pronti a rispondere rapidamente e in modo coordinato, anche con nuove e significative misure contro l’Iran.