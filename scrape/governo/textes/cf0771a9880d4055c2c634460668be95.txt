Vai al Contenuto
Raggiungi il piè di pagina











Conversazioni telefoniche con il Presidente von der Leyen e il Primo Ministro Mitsotakis
21 Marzo 2023

Il Presidente del Consiglio, Giorgia Meloni, continua l’attività di preparazione del Consiglio europeo del 23-24 marzo. Dopo la conversazione telefonica con il cancelliere tedesco Olaf Scholz, Meloni ha sentito oggi il Primo Ministro greco, Kyriakos Mitsotakis, e il Presidente della Commissione europea, Ursula von der Leyen. 
Al centro dei colloqui l’agenda per il vertice di Bruxelles: la priorità di un pieno sostegno del Consiglio europeo all’Ucraina a 360 gradi; una rapida attuazione delle decisioni del Consiglio Ue di febbraio per una gestione finalmente europea dei flussi migratori; soluzioni europee per la competitività delle economie del continente, attraverso il pieno utilizzo degli strumenti Ue appropriati. 
Con Mitsotakis, si è convenuto inoltre di approfondire ulteriormente le già intense relazioni bilaterali. 
Con von der Leyen, è stata condivisa l’urgenza di agire a livello europeo sulla migrazione, sottolineata dal Presidente della Commissione europea nella sua lettera di ieri ai Leader Ue, in sintonia con le priorità italiane sul tema.