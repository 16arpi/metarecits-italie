Vai al Contenuto
Raggiungi il piè di pagina











Incontro con il  Segretario Generale delle Nazioni Unite
17 Giugno 2025

A margine del Vertice G7 di Kananaskis, il Presidente del Consiglio, Giorgia Meloni, ha incontrato il Segretario Generale delle Nazioni Unite, António Guterres. Il colloquio ha focalizzato l’attenzione sull’iniziativa UN80 per una riforma del sistema delle Nazioni Unite che ne accresca l’efficienza, e sul ruolo dell’Italia in seno all’Organizzazione con particolare riferimento alla missione UNIFIL e alla co-presidenza italiana, insieme all’Etiopia, del prossimo Vertice sui Sistemi Alimentari che si terrà ad Addis Abeba il 28-29 luglio.
Il Presidente del Consiglio ha anche condiviso con il Segretario Generale la necessità di continuare a lavorare per il raggiungimento di un cessate il fuoco a Gaza che fermi i combattimenti e consenta l’ingresso degli aiuti umanitari nella Striscia.