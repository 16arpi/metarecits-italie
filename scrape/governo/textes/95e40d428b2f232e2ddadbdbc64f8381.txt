Vai al Contenuto
Raggiungi il piè di pagina











Colloquio telefonico del Presidente Meloni con Sua Santità Papa Leone XIV
15 Maggio 2025

Il Presidente del Consiglio, Giorgia Meloni, ha avuto un colloquio telefonico con Sua Santità Papa Leone XIV.
Il Presidente Meloni ha rinnovato al Santo Padre le felicitazioni, personali e del Governo italiano, per l’elezione al Soglio di Pietro e ha sottolineato il legame indissolubile che unisce l’Italia al Vicario di Cristo.
L’Italia apprezza e sostiene gli sforzi della Santa Sede per la pace e la cessazione dei conflitti in tutti gli scenari di crisi dove le armi hanno preso il posto del confronto e del dialogo. 
Il Presidente del Consiglio ha rinnovato la disponibilità dell’Italia a continuare a lavorare, insieme alla Santa Sede, per uno sviluppo etico e al servizio dell’uomo dell’intelligenza artificiale. Sfida che è stata al centro della Presidenza italiana del G7 e la cui centralità - per la difesa della dignità umana, della giustizia e del lavoro - Papa Leone XIV ha richiamato in occasione del suo incontro con i Cardinali dello scorso 10 maggio.