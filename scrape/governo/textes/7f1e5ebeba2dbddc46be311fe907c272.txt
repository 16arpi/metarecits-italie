Vai al Contenuto
Raggiungi il piè di pagina











Coalizione Europea contro le Droghe, nota di Palazzo Chigi
2 Ottobre 2025

A margine del Vertice della Comunità Politica Europea di Copenaghen (CPE), il Presidente del Consiglio dei Ministri, Giorgia Meloni, e il Presidente della Repubblica francese, Emmanuel Macron, hanno lanciato congiuntamente la Coalizione Europea contro le Droghe, iniziativa italo-francese che si propone di rafforzare concretamente la cooperazione in ambito CPE nel contrasto al traffico di droga, incluse le droghe sintetiche, e nella prevenzione e nel recupero dalle dipendenze.
Le Nazioni aderenti, la Commissione Europea e il Consiglio d’Europa hanno sottoscritto uno specifico documento di priorità operative, che include la piena applicazione del principio “follow the money”.
Italia e Francia hanno deciso di lanciare e promuovere insieme l’attuazione di questa iniziativa anche alla luce della specifica esperienza maturata in materia e della forte collaborazione esistente tra le rispettive autorità competenti.