Vai al Contenuto
Raggiungi il piè di pagina











Incontro con il Presidente della Repubblica di Singapore
24 Giugno 2024

Il Presidente del Consiglio, Giorgia Meloni, ha ricevuto oggi a Palazzo Chigi il Presidente della Repubblica di Singapore, Tharman Shanmugaratnam.
Al centro dei colloqui, gli importanti legami economici, scientifici fra Italia e Singapore, l’incremento degli investimenti e la comune azione delle due Nazioni a tutela della pace, della sicurezza e dell’ordine internazionale basato sulle regole.
I due Leader hanno discusso dell’ulteriore rafforzamento della collaborazione bilaterale in settori di punta quali l’intelligenza artificiale e le energie rinnovabili, ed effettuato uno scambio di vedute sulle principali crisi geopolitiche, compresi il conflitto in Ucraina e la situazione a Gaza.