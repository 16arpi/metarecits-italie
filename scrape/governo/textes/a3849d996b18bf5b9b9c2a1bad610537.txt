Vai al Contenuto
Raggiungi il piè di pagina











Il Presidente Meloni incontra il Primo Ministro del Regno dei Paesi Bassi
12 Marzo 2025

Il Presidente del Consiglio, Giorgia Meloni, ha incontrato oggi a Palazzo Chigi il Primo Ministro dei Paesi Bassi, Dick Schoof.
I due Leader hanno approfondito gli ultimi sviluppi del conflitto in Ucraina e gli esiti delle discussioni tenutesi in Arabia Saudita tra le delegazioni ucraina e statunitense, nonché i temi della sicurezza europea ed euroatlantica e la preparazione del Vertice NATO che si terrà a L’Aja il 24 e 25 giugno. 
Al centro dei colloqui anche il coordinamento sui principali temi dell’agenda Ue in vista della riunione del Consiglio europeo del 20 e 21 marzo, con particolare riferimento alla difesa europea, alla competitività e al contrasto alla migrazione irregolare. Con l’occasione, il Presidente del Consiglio ha ringraziato il Primo Ministro Schoof per il lavoro congiunto sulla ricerca di soluzioni innovative e per il sostegno espresso alle posizioni italiane nel quadro della causa pregiudiziale presso la Corte di Giustizia dell’Unione Europea sul concetto di Paese sicuro di origine. 
Nel corso dell’incontro è stata, infine, ribadita l’eccellente relazione bilaterale che si riflette nell’importante interscambio commerciale e nella proficua cooperazione in numerosi e vasti settori strategici di comune interesse.