Vai al Contenuto
Raggiungi il piè di pagina











Il Presidente Meloni incontra il Primo Ministro del Regno di Danimarca Frederiksen
11 Marzo 2025

Il Presidente del Consiglio, Giorgia Meloni, ha incontrato oggi a Palazzo Chigi il Primo Ministro della Danimarca, Mette Frederiksen.
Al centro dei colloqui la situazione in Ucraina e la sicurezza europea ed euroatlantica. Anche in vista della riunione del Consiglio Europeo del 20 e 21 marzo, i due Leader hanno approfondito i principali temi dell’agenda europea, con particolare riferimento alla competitività, alla difesa e alla proficua collaborazione in materia di contrasto alla migrazione irregolare. Su questo tema, con l’occasione, il Presidente Meloni ha ringraziato il Primo Ministro Frederiksen per il lavoro congiunto sulla ricerca di soluzioni innovative. 
L’incontro ha permesso, infine, di passare in rassegna le opportunità di rafforzamento dell’eccellente cooperazione bilaterale, soprattutto nei settori della difesa, dell’energia e della ricerca.