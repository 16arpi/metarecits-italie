Vai al Contenuto
Raggiungi il piè di pagina











Meloni incontra il Presidente del Comitato olimpico internazionale Thomas Bach
20 Aprile 2023

Il Presidente del Consiglio, Giorgia Meloni, ha incontrato oggi a Palazzo Chigi il Presidente del Comitato olimpico internazionale Thomas Bach insieme al Ministro dello Sport Andrea Abodi. Con loro anche il Presidente del Coni Giovanni Malagò e l'amministratore delegato della Fondazione Milano-Cortina 2026 Andrea Varnier.
Il Presidente Bach è in Italia in questi giorni per incontri e visite alle strutture olimpiche. Nel corso del colloquio con il Presidente del Consiglio, Bach ha sottolineato i progressi raggiunti nella realizzazione del villaggio olimpico e degli impianti sportivi. Occorre ora proseguire lo sforzo nazionale in vista del più grande evento sportivo che si terrà in Italia nei prossimi anni con il contributo di tutti.