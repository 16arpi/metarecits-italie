Vai al Contenuto
Raggiungi il piè di pagina











UNGA, il Presidente Meloni incontra il Principe Ereditario del Kuwait
23 Settembre 2024

Il Presidente del Consiglio, Giorgia Meloni, ha incontrato il Principe Ereditario del Kuwait, Sabah Al-Khalid Al Sabah a margine dei lavori dell’Assemblea generale delle Nazioni Unite.
Al centro del colloquio, l’ulteriore approfondimento delle già intense relazioni bilaterali in ogni campo, a partire dal settore della difesa, e in particolare tra le due Aeronautiche Militari.
Si è inoltre discusso della situazione in Medio Oriente e del comune impegno per un allentamento delle tensioni nella regione.
Ricordando che il Kuwait assumerà a dicembre la Presidenza del Consiglio di Cooperazione del Golfo (GCC), il colloquio ha confermato la comune volontà di rafforzare i rapporti tra Unione Europea e le Nazioni del GCC, anche in vista del prossimo Vertice tra l'UE e il Consiglio.