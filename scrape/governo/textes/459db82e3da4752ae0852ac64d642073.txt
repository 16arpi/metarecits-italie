Vai al Contenuto
Raggiungi il piè di pagina











Convocazione del Consiglio dei Ministri n. 109
20 Dicembre 2024

Il Consiglio dei ministri è convocato lunedì 23 dicembre 2024, alle ore 15.00 a Palazzo Chigi, per l’esame del seguente ordine del giorno:
SCHEMA DI DECRETO-LEGGE: Misure organizzative urgenti per fronteggiare situazioni di particolare emergenza, nonché per l’attuazione del Piano Nazionale di Ripresa e Resilienza (PRESIDENZA – PROTEZIONE CIVILE E POLITICHE DEL MARE – AFFARI EUROPEI, PNRR E POLITICHE DI COESIONE – ISTRUZIONE – AMBIENTE);
SCHEMA DI DECRETO-LEGGE: Disposizioni urgenti per la proroga dell’autorizzazione alla cessione di mezzi, materiali ed equipaggiamenti militari in favore delle autorità governative dell’Ucraina (PRESIDENZA – AFFARI ESTERI E COOPERAZIONE INTERNAZIONALE – DIFESA);
SCHEMA DI DECRETO-LEGGE: Misure urgenti in materia di cultura (PRESIDENZA – CULTURA);
SCHEMA DI DISEGNO DI LEGGE: Modifica della legge 22 novembre 1988, n. 517, di approvazione dell’intesa tra il Governo della Repubblica italiana e le Assemblee di Dio in Italia, in attuazione dell’articolo 8, terzo comma, della Costituzione (PRESIDENZA);
SCHEMA DI DISEGNO DI LEGGE: Modifica della legge 5 ottobre 1993, n. 409, di approvazione dell’intesa tra il Governo della Repubblica italiana e la Tavola valdese, in attuazione dell’articolo 8, terzo comma, della Costituzione (PRESIDENZA);
SCHEMA DI DISEGNO DI LEGGE: Ratifica ed esecuzione del Trattato sul trasferimento delle persone condannate a pene privative della libertà personale tra la Repubblica italiana e lo Stato della Libia, fatto a Palermo il 29 settembre 2023 (AFFARI ESTERI E COOPERAZIONE INTERNAZIONALE);
SCHEMA DI DISEGNO DI LEGGE annuale sulle piccole e medie imprese - AVVIO ESAME (IMPRESE E MADE IN ITALY);
SCHEMA DI DECRETO LEGISLATIVO: Costituzione dell’albo nazionale delle attività commerciali, delle botteghe artigiane e degli esercizi pubblici, tipizzati sotto il profilo storico-culturale o commerciale, ai fini della valorizzazione turistica e commerciale di dette attività, in attuazione dell’articolo 27, comma 1, lettera l-bis della legge 5 agosto 2022, n. 118 – ESAME DEFINITIVO (PRESIDENZA – PUBBLICA AMMINISTRAZIONE – IMPRESE E MADE IN ITALY – TURISMO – CULTURA – ECONOMIA E FINANZE);
SCHEMA DI DECRETO LEGISLATIVO: Disposizioni integrative e correttive al Codice dei contratti pubblici di cui al decreto legislativo 31 marzo 2023, n. 36 – ESAME DEFINITIVO (PRESIDENZA – INFRASTRUTTURE E TRASPORTI);
SCHEMA DI DECRETO LEGISLATIVO: Adeguamento della normativa nazionale alle disposizioni del regolamento (UE) 2023/1113 del Parlamento europeo e del Consiglio, del 31 maggio 2023, riguardante i dati informativi che accompagnano i trasferimenti di fondi e determinate cripto-attività e che modifica la direttiva (UE) 2015/849 del Parlamento europeo e del Consiglio, del 20 maggio 2015, e per l’attuazione della direttiva (UE) 2015/849, relativa alla prevenzione dell’uso del sistema finanziario a fini di riciclaggio o finanziamento del terrorismo, come modificata dall’articolo 38 del medesimo regolamento (UE) 2023/1113 – ESAME DEFINITIVO (AFFARI EUROPEI, PNRR E POLITICHE DI COESIONE – ECONOMIA E FINANZE);
SCHEMA DI DECRETO DEL PRESIDENTE DELLA REPUBBLICA: Regolamento concernente l’organizzazione del Ministero dell’università e della ricerca – ESAME PRELIMINARE (UNIVERSITA’ E RICERCA);
SCHEMA DI DECRETO DEL PRESIDENTE DELLA REPUBBLICA: Modifiche al Regolamento recante l’organizzazione degli Uffici di diretta collaborazione del Ministro dell’università e della ricerca e dell’organismo indipendente di valutazione della performance – ESAME PRELIMINARE (UNIVERSITA’ E RICERCA);
LEGGI REGIONALI;
VARIE ED EVENTUALI.