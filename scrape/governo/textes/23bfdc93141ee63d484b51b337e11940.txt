Vai al Contenuto
Raggiungi il piè di pagina











COP28, incontro con il Presidente degli Emirati Arabi Uniti
2 Dicembre 2023

Il Presidente del Consiglio Giorgia Meloni ha incontrato, a margine della COP28, il Presidente degli Emirati Arabi Uniti, Mohammed bin Zayed Al Nahyan. I due Leader hanno espresso grande soddisfazione per gli eccellenti rapporti bilaterali, testimoniati anche dall’andamento delle relazioni economiche fra le due Nazioni.
Meloni si è congratulata con il Presidente per l’organizzazione e per i risultati della COP28, condividendo gli investimenti fatti dall’Italia nella lotta ai cambiamenti climatici. Il Presidente del Consiglio ha, inoltre, espresso i suoi migliori auguri al Presidente Mohammed bin Zayed per la Festa Nazionale degli Emirati Arabi Uniti. Sono state approfondite le possibilità di rafforzamento delle relazioni economiche bilaterali e i due Leader hanno successivamente avuto un aggiornato scambio di vedute sul conflitto a Gaza e sugli aiuti umanitari a sostegno della popolazione civile.