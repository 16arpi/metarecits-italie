Vai al Contenuto
Raggiungi il piè di pagina











Colloquio telefonico tra il Presidente del Consiglio Giorgia Meloni e il Presidente dell'Ucraina Volodymyr Zelensky
28 Ottobre 2022

Colloquio telefonico tra il Presidente del Consiglio dei Ministri Giorgia Meloni e il Presidente dell'Ucraina, Volodymyr Zelensky.
Meloni ha rinnovato il pieno sostegno del Governo italiano a Kiev nel quadro delle alleanze internazionali sul fronte politico, militare, economico, umanitario e per la futura ricostruzione e ha confermato l’impegno dell’Italia per ogni sforzo diplomatico utile alla cessazione dell’aggressione della Federazione Russa ai danni dell’Ucraina. 
Il Presidente del Consiglio si è detta fiera della grande solidarietà dimostrata dal popolo italiano nei confronti dei cittadini ucraini accolti in Italia e ha poi auspicato il rinnovo dell’intesa sull'esportazione del grano dai porti ucraini, accordo fondamentale per scongiurare una possibile crisi alimentare.