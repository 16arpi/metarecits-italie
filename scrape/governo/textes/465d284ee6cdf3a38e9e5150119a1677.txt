Vai al Contenuto
Raggiungi il piè di pagina











Scomparsa di Francesco Alberoni, dichiarazione del Presidente Meloni
15 Agosto 2023

Sono profondamente rattristata dalla notizia della scomparsa del professor Francesco Alberoni, colonna degli studi sociologici e della comunicazione.
Dell’Italia ha raccontato sogni e desideri, istinti e voglie, rivoluzioni e ribellioni, delusioni e rinascite.
I suoi libri, i suoi articoli e i suoi commenti hanno descritto e accompagnato i mutamenti antropologici della società italiana.
È riuscito a raccontare l’intimità degli italiani, le dinamiche dell’amore, della relazione umana e gli aspetti più difficili da comprendere della nostra esistenza perché legati alla parte più irrazionale dell’essere umano.
Un raro esempio di intellettuale che è riuscito a coniugare la sua conoscenza, i suoi studi e il suo pensiero con la vita quotidiana delle persone. Un vero maestro capace di declinare con eleganza e delicatezza il proprio sapere, senza mai apparire distante o irraggiungibile.
Ci mancherà. Mancherà all'Italia. Il mio cordoglio personale, e di tutto il Governo, alla sua famiglia e ai suoi cari.
A Dio, professore.