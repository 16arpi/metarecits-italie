Vai al Contenuto
Raggiungi il piè di pagina











PNRR, convocata il 18 e 19 luglio la Cabina di regia
17 Luglio 2023

La Cabina di Regia PNRR presieduta dal Ministro per gli affari europei, il Sud, le politiche di coesione e il PNRR, Raffaele Fitto, torna a riunirsi con la partecipazione delle organizzazioni rappresentative di lavoratori e imprese, nel quadro di specifiche sessioni organizzate su base settoriale e dedicate all’esame delle più recenti evoluzioni del PNRR.
Tale coinvolgimento del partenariato economico e sociale all’interno della Cabina di Regia, l’organo di indirizzo politico, impulso e coordinamento dell’attuazione del PNRR, è uno degli aspetti salienti della riforma della governance del PNRR realizzata con il decreto-legge n. 13 del 2023, che ha così rafforzato e reso sistematico il confronto del Governo con i rappresentanti delle parti datoriali e dei lavoratori, consentendo una partecipazione maggiormente inclusiva delle diverse realtà partenariali, invitate al confronto diretto con le amministrazioni impegnate nell’attuazione del Piano.
A tale riguardo, la Cabina di regia PNRR – che prevede la partecipazione di tutti i Ministri – è stata convocata il 18 e 19 luglio 2023 per discutere con il partenariato economico e sociale il seguente ordine del giorno: 
informativa sulla Terza Relazione semestrale sul PNRR;
revisione del PNRR, anche con riferimento alla revisione della IV rata e all’inserimento del Capitolo REPowerEU.
Sulla base del contributo fornito dal partenariato economico e sociale nell’ambito della Cabina di Regia, proseguirà nei prossimi giorni il confronto tra il Governo e la Commissione europea per portare a termine la revisione del Piano e consentire al nostro Paese di mantenere un ruolo centrale nell’iniziativa Next Generation EU.
Di seguito l’organizzazione delle sessioni settoriali della Cabina di Regia previste:
18 LUGLIO 2023 – CABINA DI REGIA PNRR 
TAVOLO I: ORE 13:00 – 14:00
Confindustria
Ance
Confedilizia
Abi
Ania

TAVOLO II: ORE 14.00 – 15:00
Coldiretti 
Confagricoltura
CIA 
Unsic
Copagri

TAVOLO III: ORE 15:00 – 16:00
Federterziario
Confetra
Confeservizi
Confprofessioni
Assoprofessioni

19 LUGLIO 2023 – CABINA DI REGIA PNRR 
TAVOLO I: ORE 10:00 – 11:00
Confapi
Confimi
Confcommercio
Confesercenti
Federdistribuzione

TAVOLO II: ORE 11:00-12:00
Alleanza Cooperative
Unicoop
Confartigianato
CNA
Casartigiani

TAVOLO III: ORE 12:00 – 13:00
Confederazione Generale Italiana del Lavoro (CGIL)
Confederazione Italiana Sindacati Lavoratori (CISL)
Unione Italiana del Lavoro (UIL)
Unione Generale del Lavoro (UGL)
Confederazione Generale Sindacati Autonomi Lavoratori (CONFSAL)
Confederazione Italiana Sindacati Autonomi Lavoratori (CISAL)
Unione Sindacale di Base (USB)