Vai al Contenuto
Raggiungi il piè di pagina











Israele, conversazione telefonica del Presidente Meloni con il Presidente degli Emirati Arabi Uniti
11 Ottobre 2023

Nell’ambito dei contatti in corso con i maggiori partner internazionali e con i principali attori nella regione a seguito dell’aggressione di Hamas nei confronti di Israele, il Presidente del Consiglio, Giorgia Meloni, ha avuto ieri sera una conversazione telefonica con il Presidente degli Emirati Arabi Uniti, Mohamed bin Zayed bin Sultan Al Nahyan. 
Nel corso dello scambio di vedute è stata data massima rilevanza alla necessità di lavorare per una rapida de-escalation al fine di evitare un ulteriore allargamento del conflitto e sostenere gli sforzi in corso di mediazione per il rilascio degli ostaggi. 
La conversazione telefonica è stata anche l’occasione per un aggiornamento sulla preparazione della  Conferenza delle Nazioni Unite sui cambiamenti climatici (COP28) che si terrà a Dubai dal 30 novembre al 12 dicembre 2023.