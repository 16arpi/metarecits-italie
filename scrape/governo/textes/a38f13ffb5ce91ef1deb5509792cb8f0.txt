Vai al Contenuto
Raggiungi il piè di pagina











Incontro con il Presidente del Kenya, William Ruto
28 Luglio 2025

A margine del Vertice delle Nazioni Unite sui Sistemi Alimentari di Addis Abeba il Presidente del Consiglio, Giorgia Meloni, ha incontrato il Presidente del Kenya, William Ruto.
Il colloquio ha permesso uno scambio di vedute sullo stato delle relazioni bilaterali, a partire dall’eccellente collaborazione attraverso le iniziative nei settori dell'agricoltura, dell'energia e della formazione avviate nella cornice del Piano Mattei per l’Africa.
 
La discussione ha anche consentito di registrare l’apprezzamento del Presidente Ruto per il sostegno assicurato dal Governo italiano al settore delle infrastrutture energetiche e urbane.
In conclusione d’incontro, i due Leader hanno concordato di continuare a lavorare insieme per promuovere la stabilità della regione orientale del continente africano.