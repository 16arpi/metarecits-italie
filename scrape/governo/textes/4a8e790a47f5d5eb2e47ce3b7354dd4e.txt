Vai al Contenuto
Raggiungi il piè di pagina











Riunione della Cabina di regia del PNRR del 10 ottobre
9 Ottobre 2023

La Cabina di regia PNRR, presieduta  dal Ministro per gli affari europei, il Sud, le politiche di coesione e il PNRR, Raffaele Fitto, tornerà a riunirsi nella Sala Verde di Palazzo Chigi, per l’intera giornata di domani, martedì 10 ottobre, con la pianificazione di sei sessioni di lavoro dedicate, con all’ordine del giorno la rimodulazione del Piano, il monitoraggio degli obiettivi della quinta rata e la verifica in ordine al conseguimento degli obiettivi della quarta rata, che segue la richiesta di pagamento di 16,5 miliardi, inviata lo scorso 22 settembre alla Commissione europea.
Le sessioni di lavoro della Cabina di regia, che si terranno all’indomani del versamento all’Italia della terza rata del Recovery fund, pari a 18,5 miliardi di euro, saranno  articolate secondo il seguente programma: 
09.00 – 10.00 Stato attuazione interventi per la riforma della giustizia, anche relativamente alla digitalizzazione dei procedimenti giudiziari.
10.00 – 11.00 Interventi per la riduzione dei tempi di pagamento della Pubblica Amministrazione e delle Autorità Sanitarie.
11.00 – 12.30 Interventi per il superamento degli insediamenti abusivi in agricoltura.
12.30 – 13.30 Esame stato di attuazione Piani Urbani Integrati. 
14.00 – 15.00 Piano asili nido e scuole materne, piano nuovi edifici scolastici e riqualificazione energetica.
15.00 – 16.00 Verifica stato di avanzamento interventi di competenza del Ministero della Salute.