Vai al Contenuto
Raggiungi il piè di pagina











ZES unica per le Regioni del Sud, dichiarazione del Presidente Meloni
13 Luglio 2023

Molto bene la luce verde della Commissione europea alla creazione di una Zona Economica Speciale unica per le Regioni del Sud Italia.
Lo sviluppo dell'economia del Mezzogiorno è una priorità del nostro Governo. Siamo però convinti che questo obiettivo debba essere raggiunto abbandonando la logica assistenziale che non funziona, ma dando opportunità di lavoro e crescita e rendendo queste aree del Paese competitive e attrattive per investimenti ed imprese.
La ZES unica va esattamente in questa direzione e costituisce un cambio di passo per l'economia del Sud.
Bene anche l'apertura di un dialogo con la Commissione Ue per modificare e rendere permanente la misura della Decontribuzione Sud, un intervento che il Governo aveva già prorogato fino alla fine del 2023 e che si è dimostrato molto efficace.