Vai al Contenuto
Raggiungi il piè di pagina











Riunione del CIPESS del 27 marzo 2025
27 Marzo 2025

Nella seduta odierna, il Comitato interministeriale per la programmazione economica e lo sviluppo sostenibile (CIPESS), alla presenza del Ministro dell’Economia e delle finanze e Vicepresidente del CIPESS Giancarlo GIORGETTI e del Segretario del CIPESS, Sottosegretario di Stato alla Presidenza del Consiglio dei ministri Alessandro MORELLI, ha approvato i seguenti provvedimenti.
Infrastrutture
Il CIPESS, sentito il NARS, ha espresso parere sulla proposta di aggiornamento del piano economico finanziario e relativo schema di atto aggiuntivo n. 3 alla Convenzione unica di concessione della Società Autostrada Ligure Toscana S.p.A. (SALT), tronco ligure toscano, per il periodo regolatorio 1° gennaio 2019 – 31 luglio 2019. Il parere del CIPESS rileva ai fini dell’accertamento dei rapporti economici derivanti dalla conclusione della concessione terminata nel 2019.
Politiche di coesione
Il Comitato ha approvato:
l’imputazione di risorse del Fondo per lo sviluppo e la coesione (FSC) a copertura della riduzione disposta ai sensi dell’articolo 58, comma 4, lett. f), del decreto-legge n. 50 del 2022;
la disciplina per la destinazione delle risorse del cofinanziamento nazionale ai sensi del Regolamento (UE) n. 795/2024 istitutivo della piattaforma per le tecnologie strategiche per l’Europa (STEP);
l’assegnazione di risorse del Fondo per lo sviluppo e la coesione (FSC) 2021-2027 per la realizzazione degli interventi di raddoppio della carreggiata della S.S.690 "Avezzano-Sora” e di consolidamento e restauro della “Chiesa di Santa Maria Paganica” – Regione Abruzzo;
la proroga della scadenza per l’assunzione delle obbligazioni giuridicamente vincolanti (OGV) degli interventi finanziati a valere sul Fondo per lo sviluppo e la coesione (FSC) relativi a Contratti istituzionali di sviluppo (CIS).
Monitoraggio degli investimenti pubblici
Il Comitato ha esaminato, ai fini del successivo invio ai due rami del Parlamento, ai sensi dell’articolo 1, comma 6, della legge 17 maggio 1999, n. 144, il “Rapporto sul sistema di monitoraggio degli investimenti pubblici e codice unico di progetto”, relativo al secondo semestre 2024.
Sisma Abruzzo 2009
Il CIPESS ha approvato il definanziamento dell’intervento “EX INAM” - Settore di ricostruzione pubblica “Funzioni istituzionali e collettive, servizi direzionali” - Piano annuale 2018 (Delibera CIPE n. 24 del 2018).
Informative che non comportano adozione di delibera
Il Comitato ha udito le seguenti informative:
Informativa concernente la Relazione sullo stato dell’industria aeronautica per l’anno 2023, ai sensi dell’art. 2 della legge 24 dicembre 1985, n. 808;
Informativa sulla programmazione del Fondo per la tutela del patrimonio culturale, ai sensi dell’articolo 1, commi 9 e 10, della legge 23 dicembre 2014, n. 190 (legge di stabilità 2015) - annualità 2025-2027;
Informativa sul Lotto 1 del Quadruplicamento della linea Fortezza-Verona. Progetto esecutivo di Variante: tratta “Fortezza-Ponte Gardena” - Parte B tra le stazioni ferroviarie di Fortezza (BZ) e Ponte Gardena (BZ), comprensivo dell’interconnessione della linea AC con la linea esistente nella stazione di Ponte Gardena. Infrastruttura strategica di interesse nazionale ex art. 1 della legge 21.12.2001, n. 443.
Informativa concernente l’Elenco degli interventi, corredati di CUP, confermati nell’ambito dei Piani Sviluppo e Coesione.