Vai al Contenuto
Raggiungi il piè di pagina











Conversazione telefonica del Presidente Meloni con il Presidente degli Emirati Arabi Uniti
27 Maggio 2024

Il Presidente del Consiglio, Giorgia Meloni, ha avuto oggi una conversazione telefonica con il Presidente degli Emirati Arabi Uniti, Mohamed bin Zayed bin Sultan Al Nahyan.
Nel corso del colloquio è stato condiviso l’eccellente stato dei rapporti bilaterali, in particolare sul versante economico e commerciale e le possibili ulteriori aree di collaborazione e di investimenti, anche alla luce della recente creazione della joint venture MAESTRAL tra Fincantieri e l’emiratina EDGE Group.
Il Presidente Meloni ha infine ringraziato il suo interlocutore per aver confermato la sua partecipazione al Vertice G7 di Borgo Egnazia.