Vai al Contenuto
Raggiungi il piè di pagina











Il Ministro Fitto incontra il Segretario di Stato spagnolo per l’Ue Navarro, scambio di vedute su PNRR, energia, migrazione e futuro dell’Unione
14 Marzo 2023


Il Ministro per gli Affari europei, il Sud, le Politiche di coesione e il PNRR, Raffaele Fitto, ha incontrato oggi a Madrid il Segretario di Stato spagnolo per l’Unione Europea, Pascual Ignacio Navarro Ríos.
I colloqui si sono innanzitutto incentrati sui temi all'ordine del giorno del prossimo Consiglio Europeo del 23 e 24 marzo e, più in prospettiva, su un ampio spettro di questioni europee in vista della Presidenza di turno spagnola nel secondo semestre 2023.
In questo contesto, i due esponenti hanno avuto un approfondito scambio di vedute su temi economici, energia, transizione verde, migrazione, allargamento, relazioni esterne e futuro dell'Unione.
Fitto e Navarro hanno poi discusso di Coesione e PNRR, anche alla luce della recente entrata in vigore del Regolamento RePowerEU e delle opportunità offerte dalla flessibilità nell'uso dei relativi fondi.