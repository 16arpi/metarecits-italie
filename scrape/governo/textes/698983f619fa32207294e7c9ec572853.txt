Vai al Contenuto
Raggiungi il piè di pagina











Lancio del vettore Vega-C, dichiarazione del Presidente Meloni
6 Dicembre 2024

Con il lancio del vettore Vega-C che ha portato in orbita il satellite Sentinel1 C, l'Italia ribadisce il suo ruolo di primo piano nello spazio europeo.
Grazie a questo successo, frutto del lavoro di eccellenze come Avio e Thales Alenia Space, la nostra Nazione si conferma come una delle poche al mondo ad avere un accesso autonomo allo spazio, strategico per la nostra competitività e sicurezza.
Un risultato che celebra il talento italiano e il valore della collaborazione internazionale. Il Governo sostiene con determinazione lo sviluppo del settore spaziale, dominio fondamentale per la proiezione geopolitica dell'Italia e il suo futuro tecnologico e industriale.