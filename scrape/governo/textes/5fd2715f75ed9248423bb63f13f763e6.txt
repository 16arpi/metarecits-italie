Vai al Contenuto
Raggiungi il piè di pagina











Incontro del Presidente Meloni con l'Arcivescovo Maggiore di Kyiv-Halyč
31 Ottobre 2023

Il Presidente del Consiglio, Giorgia Meloni, ha incontrato oggi a Palazzo Chigi Sua Beatitudine Sviatoslav Shevchuk, Arcivescovo Maggiore di Kyiv-Halyč.
Nel corso del colloquio, il Presidente Meloni ha ribadito che l’Italia continuerà ad essere al fianco dell’Ucraina e del suo popolo da ogni punto di vista, da quello politico a quello umanitario, e che proseguirà senza sosta nel suo impegno a 360° per arrivare ad una pace giusta, duratura e complessiva. Il Presidente del Consiglio ha ribadito che l’Italia intende dare il suo massimo contributo per il processo di ricostruzione, sottolineando anche la disponibilità già offerta per i siti culturali della città di Odessa e la Cattedrale della Trasfigurazione. 
L’Arcivescovo Shevchuk ha ringraziato il Presidente Meloni per l’incontro, definito "storico", e ha espresso al Governo la profonda gratitudine del popolo ucraino nei confronti degli italiani per l’accoglienza dei rifugiati, in particolare donne e bambini.
Il Presidente del Consiglio ha espresso il suo sostegno alla Chiesa greco-cattolica ucraina per la sua fondamentale opera di assistenza umanitaria e ha offerto la piena disponibilità del governo per sostenerne l’azione sociale e rafforzare la cooperazione in termini umanitari e sanitari.