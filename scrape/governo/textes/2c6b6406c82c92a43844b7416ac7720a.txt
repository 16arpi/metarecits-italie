Vai al Contenuto
Raggiungi il piè di pagina











Visita del Presidente Meloni in Qatar
11 Settembre 2023

In occasione della sua visita nello Stato del Qatar, il Presidente del Consiglio, Giorgia Meloni, accompagnato dal Ministro Giancarlo Giorgetti, ha incontrato ieri l’Emiro del Qatar Tamim Bin Hamad Al Thani con cui ha avuto approfonditi colloqui che si sono conclusi con una cena ufficiale. 
L’incontro è stato l’occasione per rinsaldare le eccellenti relazioni bilaterali e il rapporto personale con il Capo dello Stato del Qatar. 
I colloqui si sono incentrati sulle tematiche bilaterali, sugli investimenti, anche in ambito difesa, e sulla collaborazione in ambito di lotta alla migrazione illegale, anche a seguito della Conferenza sullo sviluppo e migrazioni tenuta il 23 luglio scorso a Roma. Nell’incontro i due leader si sono soffermati anche sul partenariato energetico e sulle importanti opportunità di collaborazione per le nostre imprese, in particolare per ENI, che ha costituito una Joint Venture con l’omologa Qatar Energy. La visita è stata un’occasione per uno scambio di vedute sulle principali sfide nella regione, proseguito anche in un successivo incontro con il  Primo Ministro dello Stato del Qatar Mohammed bin Abdulrahman Al-Thani.