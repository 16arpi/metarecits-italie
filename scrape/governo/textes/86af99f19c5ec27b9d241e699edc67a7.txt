Vai al Contenuto
Raggiungi il piè di pagina











Vertice G7, la terza giornata
15 Giugno 2024

Si è concluso oggi in Puglia, con la conferenza stampa del Presidente del Consiglio Giorgia Meloni, il Vertice dei Capi di Stato e di Governo dei Paesi G7.
Nella terza giornata dedicata ai bilaterali, il Presidente del Consiglio Giorgia Meloni ha incontrato il Presidente del Gruppo della Banca africana di sviluppo (AfDB) Akinwumi A. Adesina, il Primo Ministro del Canada Justin Trudeau, il Presidente della Repubblica Algerina Democratica e Popolare Abdelmadjid Tebboune, il Presidente della Repubblica Federale del Brasile Luiz Inácio Lula da Silva e, infine, il Presidente della Banca Mondiale Ajay Banga.


[Conferenza stampa del Presidente Meloni]




[Conferenza stampa del Presidente Meloni - lingua inglese]


Giovedì 13, dopo la cerimonia di accoglienza e la foto di famiglia, i lavori del Vertice hanno preso il via con le sessioni "Africa, cambiamento climatico e sviluppo", "Medio Oriente" e "Ucraina", a cui ha partecipato il Presidente Zelensky. I lavori si sono conclusi con il Side event on the G7 Partnership for Global Infrastructure and Investment (PGII). In serata, il Presidente della Repubblica, Sergio Mattarella, ha ricevuto i Leader G7 al Castello Svevo di Brindisi per la cena ufficiale.
Venerdì 14, si sono tenute le sessioni di lavoro su "Migrazioni", "Indo-Pacifico e sicurezza economica". Successivamente, il Presidente Meloni ha accolto Sua Santità Papa Francesco, i Capi di Stato e di Governo dei Paesi outreach e i rappresentanti delle Organizzazioni internazionali invitati a partecipare alla sessione "Intelligenza Artificiale, Energia, Africa/Mediterraneo".  A margine, gli incontri bilaterali con il Presidente degli Stati Uniti d'America Biden, il Primo Ministro dell'India Modi, e il Primo Ministro del Giappone Kishida.
A conclusione dei lavori, i Leader dei Paesi G7 hanno adottato l'"Apulia G7 Leaders’ Communiqué".