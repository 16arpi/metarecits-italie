Vai al Contenuto
Raggiungi il piè di pagina











Approvazione in Parlamento della delega fiscale, dichiarazione del Presidente Meloni
4 Agosto 2023

Sono molto soddisfatta dell'approvazione in via definitiva in Parlamento della delega fiscale. Una riforma strutturale e organica, che incarna una chiara visione di sviluppo e crescita e che l'Italia aspettava da cinquant'anni. Meno tasse su famiglie e imprese, un fisco più giusto e più equo, più soldi in busta paga e tasse più basse per chi assume e investe in Italia, procedimenti più semplici e veloci.
Sono alcuni dei principi di un provvedimento storico che rivoluzionerà il rapporto tra Fisco, cittadini e imprese e che il Governo lavorerà per attuare concretamente con i decreti attuativi.
Un impegno preso con i cittadini che oggi abbiamo onorato, nell’interesse dell’Italia.