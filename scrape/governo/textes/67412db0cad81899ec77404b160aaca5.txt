Vai al Contenuto
Raggiungi il piè di pagina











Giornata dell'Africa, dichiarazione del Presidente Meloni
25 Maggio 2024

A 61 anni dalla fondazione dell’Organizzazione dell’Unità Africana si celebra oggi la Giornata dell’Africa. È una data importante, che ha segnato l’inizio del processo di integrazione commerciale tra le Nazioni africane.
Con il Vertice Italia-Africa, abbiamo scritto una nuova pagina nel rapporto con il Continente e gettato le basi per costruire un modello di sviluppo e di cooperazione nuovo rispetto al passato, da pari a pari, senza intenzioni paternalistiche, caritatevoli e predatorie. Questo nuovo approccio ascolta le esigenze dei nostri partner africani e individua insieme le risposte che l’Italia può contribuire a fornire, mettendo a frutto le grandi capacità del nostro sistema imprenditoriale, accademico e culturale.
È la visione che ispira il Piano Mattei per l’Africa, un piano strategico di sviluppo condiviso che ci ha già permesso di intensificare i rapporti con numerose Nazioni del Continente e con il quale puntiamo a raggiungere obiettivi concreti e tangibili. È un percorso ambizioso, che può contare sul legame tra i reciproci tessuti privati e sul coinvolgimento dei partner internazionali che condividono con noi il nostro approccio.
L'Africa è anche tra le priorità della Presidenza italiana del G7, ambito che ci offre la straordinaria occasione di amplificare le sinergie su cui possiamo contare e di svilupparle ulteriormente, con l'obiettivo di avviare con le Nazioni africane una nuova era di sviluppo e crescita.