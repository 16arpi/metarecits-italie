Vai al Contenuto
Raggiungi il piè di pagina











Incontro con il Presidente eletto del Consiglio europeo
22 Luglio 2024

Il Presidente del Consiglio dei Ministri, Giorgia Meloni, ha ricevuto oggi a Palazzo Chigi il Presidente eletto del Consiglio Europeo, António Costa, che ha scelto Roma quale prima tappa del suo giro di presentazione nelle capitali europee.
Al centro del colloquio, le priorità di azione UE per il prossimo ciclo istituzionale, a partire dai principali scenari di crisi a livello internazionale e dai temi della competitività e della gestione dei flussi migratori. Sono stati discussi allo stesso tempo i metodi di lavoro del Consiglio Europeo, con l’obiettivo di valorizzarne ulteriormente il ruolo e l’efficacia.
Il Presidente Meloni ha ribadito i propri auguri di buon lavoro al Presidente Costa esprimendo apprezzamento per il proposito di assicurare una leadership condivisa e pragmatica del Consiglio Europeo.