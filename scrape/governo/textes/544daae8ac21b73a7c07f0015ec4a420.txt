Vai al Contenuto
Raggiungi il piè di pagina











Inaugurazione del Frecciarossa Roma-Pompei
16 Luglio 2023

Questa mattina il Presidente del Consiglio, Giorgia Meloni, insieme al Ministro Gennaro Sangiuliano, ha preso parte al viaggio inaugurale del Frecciarossa Roma-Pompei, il nuovo collegamento ferroviario diretto nato dalla collaborazione tra il Ministero della Cultura e Ferrovie dello Stato Italiane.
Al suo arrivo a Pompei e al termine della visita all'area archeologica, il Presidente ha tenuto due punti stampa.
Il collegamento senza cambi tra Roma e il sito archeologico sarà effettuato con il Frecciarossa 1000 ogni terza domenica del mese e permetterà a viaggiatori e turisti di raggiungere Pompei in un’ora e 47 minuti e di tornare, la sera, in due ore e un quarto.
Durante il viaggio i passeggeri potranno conoscere la storia dell’antica Pompei attraverso un video che sarà trasmesso sui monitor di bordo.