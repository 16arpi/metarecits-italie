Vai al Contenuto
Raggiungi il piè di pagina











Presentazione della candidatura italiana per Einstein Telescope
6 Giugno 2023

Il Presidente del Consiglio, Giorgia Meloni, ha tenuto un intervento alla presentazione della candidatura italiana per Einstein Telescope, la futura grande infrastruttura di ricerca per la rivelazione di onde gravitazionali di terza generazione da realizzare in Europa.
All'evento, che si è tenuto nella sede dell’INAF Istituto Nazionale di Astrofisica, sono intervenuti: il Vice Presidente del Consiglio dei Ministri e Ministro degli Affari Esteri e della Cooperazione Internazionale Antonio Tajani, il Ministro dell’Università e della Ricerca Anna Maria Bernini, il Ministro del Lavoro e delle Politiche Sociali Marina Elvira Calderone, il Premio Nobel per la Fisica e Presidente del Comitato Tecnico Scientifico per la Candidatura Italiana per Einstein Telescope Giorgio Parisi, l'Ambasciatore e Capo delegazione italiana nel Board of Governmental Representatives di Einstein Telescope Ettore Sequi, il Presidente dell’INFN Istituto Nazionale di Fisica Nucleare Antonio Zoccoli, il Presidente INAF Marco Tavani e il Presidente della Regione della Sardegna Christian Solinas. La Sardegna è infatti la Regione individuata per ospitare Einstein Telescope, nell’area della miniera dismessa di Sos Enattos.