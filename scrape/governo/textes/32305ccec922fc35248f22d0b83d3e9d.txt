Vai al Contenuto
Raggiungi il piè di pagina











UNGA, il Presidente Meloni incontra il Presidente della Repubblica di Turchia
19 Settembre 2023

Il Presidente del Consiglio, Giorgia Meloni, ha avuto un lungo e cordiale incontro con il Presidente della Repubblica di Turchia, Recep Tayyip Erdoğan. Il colloquio è spaziato su temi di comune interesse, a partire dalla guerra in Ucraina. Il Presidente Erdoğan ha riferito anche sulla Black Sea Grain Initiative. Si è poi parlato anche dell'impegno a rafforzare la collaborazione con le Nazioni africane sul tema della sicurezza alimentare. I leader hanno anche convenuto sull'importanza di affrontare con determinazione il tema delle migrazioni nel Mediterraneo, combattendo i trafficanti di esseri umani. Si è poi concordato di rafforzare i rapporti anche in campo economico commerciale.