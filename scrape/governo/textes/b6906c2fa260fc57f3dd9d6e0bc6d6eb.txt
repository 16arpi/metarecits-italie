Vai al Contenuto
Raggiungi il piè di pagina











Giubileo 2025, quarta riunione congiunta del Tavolo istituzionale e della Cabina di Coordinamento 
2 Agosto 2023

Si è svolta oggi a Palazzo Chigi la quarta riunione congiunta del Tavolo istituzionale e della Cabina di Coordinamento Giubileo 2025, presieduta dal Sottosegretario alla Presidenza del Consiglio, Alfredo Mantovano. Durante l’incontro è stato fatto un punto sullo stato di avanzamento dei lavori già iniziati, in attuazione di quanto concordato con il secondo Dpcm, firmato lo scorso 8 giugno. A tal proposito, il sindaco di Roma e commissario straordinario per il Giubileo 2025, Roberto Gualtieri, ha informato sull’andamento dei sopralluoghi che si stanno svolgendo nelle aree interessate. In tale contesto, il Sottosegretario Mantovano ha sottolineato l’importanza di garantire il rispetto delle norme di sicurezza durante l’evento giubilare.
All’incontro erano presenti, tra gli altri: il Ministro alle Disabilità, Alessandra Locatelli; il Ministro del Turismo, Daniela Santanchè; il Sottosegretario al ministero dell’Economia e delle Finanze, Lucia Albano; il Sottosegretario al ministero delle Infrastrutture e dei trasporti, Tullio Ferrante; il Presidente della Regione Lazio, Francesco Rocca; il Prefetto di Roma, Lamberto Giannini; il Pro-Prefetto del Dicastero per l’Evangelizzazione della Santa Sede, mons. Rino Fisichella; il Capo del dipartimento della Protezione civile, Fabrizio Curcio e il Presidente della Commissione Cultura della Camera dei deputati, Federico Mollicone.