Vai al Contenuto
Raggiungi il piè di pagina











Riunione in video conferenza dei leader del G7
24 Febbraio 2025

Il Presidente del Consiglio, Giorgia Meloni, ha partecipato oggi ad una riunione in video conferenza dei leader del G7, organizzata dalla Presidenza di turno canadese del Gruppo in occasione del terzo anniversario dell’aggressione russa contro l’Ucraina. Il Presidente Meloni ha ribadito come la priorità dell’Italia sia quella di costruire, insieme ai partner europei e occidentali e insieme all’Ucraina, una pace giusta e duratura. Una prospettiva di pace oggi possibile grazie all’eroica resistenza del popolo ucraino e al sostegno occidentale mai venuti meno in questi tre anni, e che dovrà basarsi sulla definizione di garanzie di sicurezza reali ed efficaci. L’Italia c’è stata in questi tre anni difficili e ci sarà, insieme al resto d’Europa e dell’occidente, per un futuro di sovranità, prosperità e soprattutto di libertà.