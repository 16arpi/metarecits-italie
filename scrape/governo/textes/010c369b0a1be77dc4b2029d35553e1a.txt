Vai al Contenuto
Raggiungi il piè di pagina











Vertice G7, incontro bilaterale Meloni - Modi
14 Giugno 2024

Il Presidente del Consiglio, Giorgia Meloni, ha incontrato oggi a margine del Vertice G7 il Primo Ministro dell’India, Narendra Modi.
L’incontro ha consentito ai due Leader di avere conferma della forte crescita dei rapporti bilaterali in tutti i settori, nel contesto del Partenariato Strategico avviato nel 2023.
I due Capi di Governo hanno in particolare espresso soddisfazione per la recente conclusione di accordi e intese in settori quali mobilità e migrazione, difesa, transizione energetica e diritti di proprietà industriale, e per il rafforzamento della collaborazione in ambito infrastrutturale, spaziale, digitale e cibernetico.
In conclusione d’incontro, il Presidente Meloni e il Primo Ministro Modi hanno concordato di proseguire nell’attuazione concreta del partenariato strategico.