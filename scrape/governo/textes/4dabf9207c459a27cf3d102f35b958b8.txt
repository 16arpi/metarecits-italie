Vai al Contenuto
Raggiungi il piè di pagina











Consiglio europeo, soddisfazione del Presidente Meloni per gli accordi raggiunti
15 Dicembre 2022

Il Presidente del Consiglio, Giorgia Meloni, accoglie con grande soddisfazione l’accordo raggiunto con l’approvazione attraverso procedura scritta del pacchetto riguardante la tassazione minima delle multinazionali, l’assistenza macro-finanziaria all’Ucraina con garanzia sul bilancio UE, e l’approvazione del PNRR ungherese. “Ritengo che sia un grande successo essere riusciti a sciogliere un nodo politico così importante. Stamane ho avuto interlocuzioni fruttuose con i Primi Ministri di Polonia e Repubblica Ceca - ha sottolineato Meloni -, un incontro decisivo che di fatto ha sbloccato la situazione”.