Vai al Contenuto
Raggiungi il piè di pagina











PNRR, Cabina di regia sullo stato di attuazione delle misure concernenti l’housing universitario
4 Luglio 2024

Si è svolta nel primo pomeriggio la Cabina di regia PNRR, convocata e presieduta dal Ministro per gli Affari europei, il Sud, le politiche di coesione e il PNRR, Raffaele Fitto, alla presenza del Ministro dell’Università e della Ricerca, Anna Maria Bernini, del Ministro dell’Economia e delle Finanze, Giancarlo Giorgetti e del Commissario Straordinario per gli alloggi universitari, Manuela Manenti, per la verifica dello stato di attuazione delle misure concernenti l’housing universitario.
Nel corso della riunione è stato fatto il punto sull’attuazione della misura ed è stato avviato un costruttivo confronto, con il Commissario di Governo, sulle iniziative da intraprendere per il conseguimento del target, valorizzando altresì le migliori pratiche e promuovendo interventi operativi finalizzati a superare alcune osservazioni sollevate dagli operatori impegnati nel settore degli alloggi universitari.