Vai al Contenuto
Raggiungi il piè di pagina











Vertice G20, il Presidente Meloni incontra il Primo Ministro della Repubblica Popolare Cinese
9 Settembre 2023

Il Presidente del Consiglio, Giorgia Meloni, ha avuto oggi, al margine dei lavori del Vertice G20 di New Delhi, un incontro con il Primo Ministro della Repubblica Popolare Cinese, Li Qiang.
Prima occasione di contatto diretto tra i due Capi di Governo, il colloquio ha confermato la comune intenzione di consolidare e approfondire il dialogo tra Roma e Pechino sulle principali questioni bilaterali e internazionali.
Forti entrambe di una storia millenaria, Italia e Cina condividono un Partenariato Strategico Globale di cui il prossimo anno ricorrerà il ventesimo anniversario e che costituirà il faro per l’avanzamento dell’amicizia e della collaborazione tra le due Nazioni in ogni settore di comune interesse.