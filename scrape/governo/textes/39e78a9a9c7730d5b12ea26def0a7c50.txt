Vai al Contenuto
Raggiungi il piè di pagina











PNRR, riunione della Cabina di regia con il Presidente Meloni
8 Novembre 2022

Oggi si è riunita la Cabina di regia del PNRR alla presenza del Presidente del Consiglio dei Ministri.
Il Presidente ha sottolineato la centralità del ruolo e delle funzioni della Cabina di regia, quale  luogo istituzionale dove monitorare lo stato di attuazione degli obiettivi del PNRR e individuare puntualmente le soluzioni tecnico-politiche per superare le eventuali criticità in fase di attuazione.
Per assicurare a pieno le sue funzioni, la Cabina sarà convocata sistematicamente, in sede sia plenaria che settoriale, per affrontare le questioni connesse a specifici adempimenti e obiettivi.
La Cabina di regia sarà coordinata dal Ministro per gli Affari Europei la Coesione Territoriale e il PNRR, on. Raffaele Fitto.
La prossima settimana saranno previste sedute bilaterali con le singole amministrazioni per monitorare lo stato di attuazione di tutti gli obiettivi ancora da raggiungere entro il 31/12/2022.
Nel corso della riunione è stata inoltre data comunicazione dell’accredito di 21 miliardi di euro della seconda rata prevista a seguito della verifica degli adempimenti al 30 giugno 2022.
L’obiettivo espresso da tutti è quello di rispettare i tempi previsti ed a utilizzare al meglio tutte le risorse.
L'incontro ha visto anche la partecipazione di rappresentanti di Regioni, UPI e ANCI, nel segno della cooperazione istituzionale ribadita dal Governo con le autonomie territoriali.