Vai al Contenuto
Raggiungi il piè di pagina











Incontro con il Presidente della Repubblica del Congo
25 Novembre 2024

Il Presidente del Consiglio, Giorgia Meloni, ha ricevuto oggi a Palazzo Chigi il Presidente della Repubblica del Congo, Denis Sassou N’Guesso.
Nel confermare l’importanza del partenariato tra le due Nazioni, il colloquio ha permesso di approfondire il comune impegno nell’attuazione concreta delle iniziative concordate nell’ambito del Piano Mattei nei settori dell’acqua, dell’agricoltura sostenibile e del sostegno alle infrastrutture elettriche. 
Il Presidente del Consiglio ha inoltre espresso apprezzamento per il ruolo di primo piano svolto dal Presidente Sassou N’Guesso nei temi della lotta al cambiamento climatico, della salvaguardia della biodiversità e della tutela delle foreste, come testimoniato dalle diverse conferenze internazionali ospitate a Brazzaville dedicate al tema.
In conclusione d’incontro i due Leader hanno concordato di aggiornarsi reciprocamente sullo stato di avanzamento dei progetti previsti per la Repubblica del Congo dal Piano Mattei per l’Africa anche in vista del sessantesimo anniversario delle relazioni diplomatiche bilaterali che sarà celebrato nel 2025.