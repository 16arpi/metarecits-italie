Vai al Contenuto
Raggiungi il piè di pagina











Il Presidente Meloni in Brasile per il Vertice G20
19 Novembre 2024

Il Presidente del Consiglio, Giorgia Meloni, dal 17 al 19 Novembre ha partecipato a Rio de Janeiro al Vertice G20.
Questa mattima, prima dell'inizio dei lavori della seconda giornata, ha tenuto un punto stampa e, successivamente, ha preso parte al Side event organizzato da India, Sud Africa e Brasile (Troika del G20), ONU e Banca Mondiale su “Digital Public Infrastructure AI and Data for Governance”.
A margine dei lavori, Il Presidente Meloni ha avuto un incontro con il Primo Ministro giapponese Shigeru Ishiba e con il Primo Ministro britannico Keir Starmer.
Lunedì 18 novembre, il Presidente ha partecipato ai lavori della prima giornata del Vertice e ha incontrato il Principe Ereditario dell’Emirato di Abu Dhabi, Sheikh Khaled bin Mohamed bin Zayed Al Nahyan, il Primo Ministro del Canada, Justin Trudeau, il Primo Ministro indiano, Narendra Modi, e il Presidente della Banca Mondiale, Ajay Banga.
Domenica 17 novembre, alla vigilia del Vertice, ha avuto un incontro bilaterale con il Presidente della Repubblica Federale del Brasile, Luiz Inácio Lula da Silva.