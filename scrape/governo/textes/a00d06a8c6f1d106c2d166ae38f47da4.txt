Vai al Contenuto
Raggiungi il piè di pagina











Il Presidente Meloni incontra il Primo Ministro della Repubblica di Albania
27 Settembre 2023

Il Presidente del Consiglio, Giorgia Meloni, ha avuto oggi a Palazzo Chigi un lungo e cordiale incontro con il Primo Ministro della Repubblica di Albania, Edi Rama. 
I due hanno discusso delle principali questioni bilaterali constatando l’eccellente livello delle relazioni tra Roma e Tirana in ambito politico, economico, commerciale, culturale e sociale. Il Presidente Meloni ha confermato il convinto e continuo sostegno del Governo italiano al percorso di integrazione europea dell’Albania, che è stato pienamente riconosciuto e apprezzato da parte del Primo Ministro Rama. 
Meloni e Rama hanno inoltre condiviso l’importanza di profondere ogni sforzo per favorire il processo di integrazione europea dei Balcani occidentali.