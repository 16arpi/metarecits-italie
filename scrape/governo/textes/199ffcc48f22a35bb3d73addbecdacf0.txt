Vai al Contenuto
Raggiungi il piè di pagina











Incontro Meloni - Carney a Palazzo Chigi
17 Maggio 2025

Il Presidente del Consiglio, Giorgia Meloni, ha ricevuto oggi a Palazzo Chigi il Primo Ministro del Canada, Mark Carney.
Il colloquio ha costituito l’occasione per formulare gli auguri di buon lavoro al nuovo Governo canadese e ribadire la comune volontà di continuare a lavorare per rafforzare le già eccellenti relazioni bilaterali, a partire dalla piena attuazione del Piano d’Azione Italia-Canada, adottato lo scorso anno a margine Vertice G7 di Borgo Egnazia.
Un documento che riassume la profondità delle relazioni bilaterali e che individua settori strategici sui quali lavorare: dagli investimenti alla sicurezza, dalla migrazione allo sviluppo dell’intelligenza artificiale, dai minerali critici alla collaborazione in ambito spaziale.
L’incontro ha anche permesso di affrontare i principali temi internazionali, a partire dalla guerra in Ucraina, ribadendo l’impegno condiviso per una pace giusta e duratura, e dagli sforzi in corso per riportare la stabilità nella regione mediorientale.
In conclusione d’incontro i due Leader si sono dati appuntamento al prossimo Vertice G7 di Kananaskis, esprimendo reciproca soddisfazione per la continuità di priorità e risultati assicurata tra le due rispettive Presidenze.