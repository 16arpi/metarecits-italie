Vai al Contenuto
Raggiungi il piè di pagina











Vertice Nato, incontro Meloni - Zelensky
11 Luglio 2024

Il Presidente del Consiglio, Giorgia Meloni, ha incontrato il Presidente dell’Ucraina, Volodymyr Zelensky, al termine dei lavori dell’ultima giornata del vertice Nato a Washington.
Al centro del colloquio l’andamento del conflitto in corso, a partire dalle gravi conseguenze del bombardamento russo dell’ospedale pediatrico di Kiev.
I due leader hanno quindi passato in rassegna i risultati del Consiglio NATO-Ucraina e del vertice per la pace che si è svolto in Svizzera e i relativi seguiti.
Sono state infine condivise le prime valutazioni con riguardo alla futura conferenza per la ricostruzione dell’Ucraina che verrà ospitata dall’Italia nel giugno del prossimo anno.