Vai al Contenuto
Raggiungi il piè di pagina











Il Presidente Meloni presiede riunione su Israele
7 Ottobre 2023

Si è svolta oggi una riunione presieduta dal Presidente del Consiglio dei Ministri, Giorgia Meloni, sulla drammatica situazione in corso in Israele, che è stato oggetto di un attacco militare e terroristico. 
Hanno partecipato i Ministri degli Esteri Antonio Tajani, dell’Interno Matteo Piantedosi, della Difesa Guido Crosetto, il Sottosegretario alla Presidenza del Consiglio Alfredo Mantovano, i vertici dell’intelligence e l’ambasciatore Francesco Maria Talò, Consigliere diplomatico del Presidente Meloni. 
Nel corso della riunione è stato operato un approfondimento di quanto accaduto nelle ultime ore, sia a livello diplomatico che di intelligence. 
Il governo segue con preoccupazione l’evolversi della situazione, in stretto collegamento con le istituzioni europee e con gli alleati. Particolare attenzione viene rivolta alla sicurezza della comunità ebraica presente sul territorio nazionale.