Vai al Contenuto
Raggiungi il piè di pagina











Incontro con il Cancelliere della Repubblica Federale di Germania Merz
15 Giugno 2025

Il Presidente del Consiglio, Giorgia Meloni, ha incontrato oggi, alla vigilia del Vertice G7 di Kananaskis, il Cancelliere della Repubblica Federale di Germania, Friedrich Merz.
A breve distanza dal loro recente colloquio a Palazzo Chigi, l’incontro ha permesso di confermare la comune volontà di riunire a Roma, a inizio 2026, una nuova edizione del Vertice intergovernativo tra Italia e Germania e di mantenere uno stretto coordinamento sui principali temi dell’agenda UE, come il contrasto alle migrazioni irregolari e la competitività.
Il colloquio ha, infine, consentito uno scambio di vedute sui più recenti sviluppi in Medio Oriente e sulla guerra in Ucraina, nel quadro delle relazioni transatlantiche e in vista del prossimo Vertice NATO dell’Aja.