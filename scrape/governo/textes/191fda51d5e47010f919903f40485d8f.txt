Vai al Contenuto
Raggiungi il piè di pagina











Conversazione telefonica Meloni - Al-Sisi
7 Febbraio 2024

Il Presidente del Consiglio, Giorgia Meloni, ha avuto questa sera  un nuovo contatto telefonico con il Presidente egiziano Al-Sisi focalizzato sui seguiti del Vertice Italia-Africa, a partire dall’attuazione dei progetti del Piano Mattei per l’Africa, che ha nell’Egitto uno dei Paesi pilota.
La conversazione telefonica, che si iscrive nel quadro dei costanti contatti con i principali leader della regione, ha anche affrontato l’attuale situazione in Medio Oriente. A quattro mesi dalla drammatica cattura degli ostaggi del 7 ottobre, nel confermare la necessità di proseguire con gli sforzi umanitari, è stato ribadito il forte auspicio del Governo italiano di una loro pronta liberazione.