Vai al Contenuto
Raggiungi il piè di pagina











150 anni della morte di Alessandro Manzoni, dichiarazione del Presidente Meloni
22 Maggio 2023

L’Italia e gli italiani celebrano oggi Alessandro Manzoni. La Nazione rende omaggio ad un grande italiano, dal pensiero universale e sempre attuale, che ha avuto un ruolo fondamentale nella diffusione della lingua italiana e ha accompagnato, con le sue opere, il Risorgimento e il cammino verso l’Unità d’Italia. 
Manzoni è un grande esempio di amore per l’Italia, per la sua storia e per la sua produzione letteraria. I suoi scritti hanno contribuito, e continueranno a contribuire, alla formazione dell’identità nazionale e alla crescita culturale e civile del nostro popolo. 
A 150 anni dalla sua morte celebriamo la sua grandezza e rinnoviamo il nostro impegno per custodire e valorizzare la sua eredità.