Vai al Contenuto
Raggiungi il piè di pagina











Emergenza meteo, il Presidente Meloni in videoconferenza con il Comitato operativo della Protezione Civile
17 Maggio 2023

Il Presidente del Consiglio, Giorgia Meloni, segue costantemente l'evoluzione dell'emergenza meteo che ha colpito l'Emilia-Romagna e da Anchorage, in Alaska - dove si trovava per uno scalo tecnico durante il viaggio che la porterà al G7 di Hiroshima in Giappone – ha partecipato in videoconferenza a un punto del Comitato operativo della Protezione Civile, con il Ministro Nello Musumeci, il Presidente della Regione Emilia Romagna, Stefano Bonaccini, e il Capo della Protezione Civile, Fabrizio Curcio, che ha aggiornato Meloni sulla situazione meteo e sulle criticità che permangono sul territorio. Nel corso del collegamento, il Presidente Meloni ha dato la disponibilità immediata a convocare un Consiglio dei Ministri per approvare, ove fosse necessario, ulteriori misure d’emergenza: “Il governo c’è, al fianco delle popolazioni colpite e delle istituzioni sul territorio”, ha sottolineato Meloni.