Vai al Contenuto
Raggiungi il piè di pagina











Incontro con il Vice Presidente degli Stati Uniti d’America, J. D. Vance
18 Aprile 2025

Il Presidente del Consiglio dei Ministri, Giorgia Meloni, ha ricevuto oggi a Palazzo Chigi il Vice Presidente degli Stati Uniti d’America J.D. Vance. L’incontro è proseguito con un pranzo di lavoro cui hanno preso parte i Vice Presidenti del Consiglio Antonio Tajani e Matteo Salvini.
Il colloquio ha consentito di sottolineare le eccellenti relazioni che legano, anche a livello culturale, Italia e Stati Uniti e, allo stesso tempo, la comune determinazione a rafforzare la cooperazione nei settori della sicurezza, della crescita economica e dello sviluppo tecnologico, così come tracciato nella dichiarazione congiunta adottata in occasione del recente incontro a Washington del Presidente Meloni con il Presidente degli Stati Uniti Donald J. Trump. 
Il colloquio ha offerto l'occasione per approfondire i temi commerciali e i principali dossier dell’attualità politica internazionale, a partire dagli sforzi per una pace giusta e duratura in Ucraina.


[Le dichiarazioni congiunte]