Vai al Contenuto
Raggiungi il piè di pagina











Concessioni demaniali marittime, lacuali e fluviali - quarta riunione del Tavolo tecnico
8 Settembre 2023

Si è svolta questa mattina a Palazzo Chigi la quarta riunione del Tavolo tecnico consultivo in materia di concessioni demaniali marittime, lacuali e fluviali, istituito ai sensi del decreto-legge 198 del 2022. Vi hanno preso parte i rappresentanti dei ministeri competenti, delle regioni, delle associazioni di categoria del settore. 
In apertura, il Tavolo ha fatto il punto sullo stato di avanzamento delle prime due fasi di attività programmate (1.  ricognizione del quadro normativo e giurisprudenziale; 2. acquisizione dei dati disponibili presso le amministrazioni sulle concessioni in essere e sulle risorse demaniali disponibili).
La riunione è proseguita con l’illustrazione, da parte di ciascuna associazione, delle rispettive posizioni sui possibili criteri di cui è attesa l’elaborazione circa la scarsità della risorsa naturale disponibile. 
In conclusione, il Tavolo tecnico ha stabilito di convocare la prossima riunione entro il mese corrente, per ultimare i lavori.