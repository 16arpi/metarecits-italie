Vai al Contenuto
Raggiungi il piè di pagina











Elezione alla Presidenza COPA di Giansanti, dichiarazione del Presidente Meloni
27 Settembre 2024

Congratulazioni e auguri di buon lavoro a Massimiliano Giansanti, eletto alla presidenza del Comitato delle organizzazioni professionali agricole della Comunità europea.
La riconosciuta esperienza di Giansanti e la coesione dimostrata dal Sistema Italia e da tutte le organizzazioni agricole italiane - a partire da quelle con diritto di voto come Coldiretti, Confagricoltura e CIA - sono state decisive  nella scelta.
È un risultato molto importante che consente all’Italia di tornare dopo trent’anni ad esprimere la guida del Copa, organismo che riunisce le principali realtà del comparto e rappresenta decine di milioni di agricoltori europei. Ringrazio il Ministro dell’Agricoltura Lollobrigida e le organizzazioni agricole per il grande lavoro che hanno portato avanti, e che hanno permesso di raggiungere quest’obiettivo.