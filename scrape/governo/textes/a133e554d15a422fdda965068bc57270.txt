Vai al Contenuto
Raggiungi il piè di pagina











Medio Oriente, conversazione telefonica del Presidente Meloni con il Re di Giordania
12 Ottobre 2023

Il Presidente del Consiglio, Giorgia Meloni, continua a tenersi in stretto contatto con i principali capi di Stato e di Governo delle Nazioni alleate e con i leader dei Paesi più coinvolti dalla profonda crisi in corso nella regione mediorientale.
Nella giornata di oggi, il Presidente del Consiglio ha avuto una conversazione telefonica con Sua Maestà il Re Abdullah II di Giordania.
Nel corso del colloquio, Meloni ha riaffermato la volontà dell’Italia di contribuire alla sicurezza e alla stabilità in questa difficile fase della regione. Sono stati affrontati gli ultimi sviluppi della crisi in corso a seguito dell’aggressione di Hamas nei confronti di Israele. Il Presidente del Consiglio ha auspicato un rapido decremento del conflitto che non si deve allargare al resto della regione e il ruolo cruciale che ha in questo contesto la Giordania. I due leader hanno sottolineato l’importanza di continuare a coordinarsi sull’evolversi della crisi nei prossimi giorni.