Vai al Contenuto
Raggiungi il piè di pagina











Il Presidente Meloni incontra il Segretario al Commercio degli Stati Uniti d'America
10 Ottobre 2024

Il Presidente del Consiglio, Giorgia Meloni, ha ricevuto oggi a Palazzo Chigi il Segretario al Commercio degli Stati Uniti d'America, Gina Raimondo.
In apertura, il Presidente Meloni ha espresso la vicinanza del popolo e del Governo italiano ai cittadini del Sud degli Stati Uniti, duramente colpiti dal passaggio dell’uragano Milton.
Al centro del colloquio un confronto sulle prospettive di ulteriore rafforzamento delle eccellenti relazioni economiche e commerciali bilaterali e degli investimenti statunitensi in Italia, in particolare nei settori infrastrutturali ed energetici. 
Discusse anche le opportunità di cooperazione nell’attuazione del Piano Mattei, con particolare riferimento allo sviluppo del corridoio di Lobito che collegherà l’Angola allo Zambia tramite la Repubblica Democratica del Congo.
L’incontro ha infine consentito uno scambio di riflessioni anche nell’ambito dei rapporti economici e commerciali tra Stati Uniti ed Unione Europea.