Vai al Contenuto
Raggiungi il piè di pagina











PNRR: prossime riunioni della Cabina di regia il 25 e 26 settembre 2023
20 Settembre 2023

A seguito delle positive interlocuzioni con la Commissione europea condotte nelle ultime settimane, riprende il lavoro collegiale del Governo sull’attuazione del Piano Nazionale di Ripresa e Resilienza (PNRR).
A tal fine, il Ministro per gli affari europei, il Sud, le politiche di coesione e il PNRR, Raffaele Fitto, ha convocato per il prossimo 25 settembre 2023 la Cabina di Regia PNRR a Palazzo Chigi, alla presenza del Presidente del Consiglio dei ministri Giorgia Meloni, che riunirà, oltre a tutti i Ministri, anche i rappresentanti di Regioni, Province e Comuni per discutere dello stato di avanzamento delle riforme e degli investimenti previsti dal Piano.
I punti all’esame della Cabina di Regia sono:
Aggiornamento in merito alla procedura di pagamento della terza rata;
Verifica degli obiettivi e dei traguardi connessi alla quarta rata;
Verifica del conseguimento degli obiettivi e dei traguardi connessi alla quinta rata.
Gli argomenti trattati costituiranno, peraltro, oggetto di condivisione con le organizzazioni rappresentative del partenariato economico e sociale nel corso di un’ulteriore seduta della Cabina di regia PNRR, convocata per il successivo 26 settembre 2023 e articolata in specifiche sessioni organizzate su base settoriale e dedicate, inoltre, all’esame delle proposte formulate dai soggetti del partenariato con riferimento alla revisione del Piano e all’inserimento del capitolo REPowerEU.
Di seguito si riporta l’organizzazione delle sessioni settoriali della Cabina di Regia con il partenariato prevista per il 26 settembre 2023:
TAVOLO I: ORE 9:00-10:00
Confindustria
Ance
Confedilizia
Abi
Ania
TAVOLO II: 10:00 – 11:00
Coldiretti
Confagricoltura
CIA
Unsic
Copagri
TAVOLO III: ORE 11:00 – 12:00
Confederazione Generale Italiana del Lavoro (CGIL)
Confederazione Italiana Sindacati Lavoratori (CISL)
Unione Italiana del Lavoro (UIL)
Unione Generale del Lavoro (UGL)
Confederazione Generale Sindacati Autonomi Lavoratori (CONFSAL)
Confederazione Italiana Sindacati Autonomi Lavoratori (CISAL)
Unione Sindacale di Base (USB)
TAVOLO IV: ORE 15:00-16:00
Federterziario
Confetra
Confeservizi
Confprofessioni
Assoprofessioni
 Tavolo V: ore 16:00 – 17:000
 Confapi
Confimi
Confcommercio
Confesercenti
Federdistribuzione
Conflavoro
TAVOLO VI: ORE 17:00 – 18:00
•    Alleanza Cooperative
•    Unicoop
•    Confartigianato
•    CNA
•    Casartigiani
•    UECoop
•    Forum Nazionale del Terzo Settore
•    Consiglio Nazionale Giovani