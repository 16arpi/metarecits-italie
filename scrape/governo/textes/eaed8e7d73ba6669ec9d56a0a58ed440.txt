Vai al Contenuto
Raggiungi il piè di pagina











UNGA, Il Presidente Meloni incontra il Presidente del Ruanda
20 Settembre 2023

Il Presidente del Consiglio, Giorgia Meloni, ha avuto un cordiale incontro con il Presidente del Ruanda, Paul Kagame. Il Presidente Meloni ha sottolineato il suo interesse ad approfondire la collaborazione tra le due Nazioni, a partire dai settori dei biocarburanti e dell’innovazione. Il Presidente Kagame ha espresso il suo apprezzamento per il cambio di paradigma che il Governo italiano ha adottato nei confronti dell’Africa, dimostrato anche in ambito europeo. I due leader hanno, inoltre, concordato di affrontare congiuntamente le sfide e le opportunità offerte dalle migrazioni, con approccio ampio e cooperativo. In tale contesto, si è parlato infine di collaborazione bilaterale in ambito di sicurezza cibernetica e innovazione tecnologica.