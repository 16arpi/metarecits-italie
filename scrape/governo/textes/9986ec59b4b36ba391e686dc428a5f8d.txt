Vai al Contenuto
Raggiungi il piè di pagina











Il Presidente Meloni incontra il Primo Ministro del Giappone Kishida
10 Gennaio 2023

Il Presidente del Consiglio, Giorgia Meloni, ha incontrato oggi a Palazzo Chigi il Primo Ministro giapponese, Fumio Kishida. Nel corso dei colloqui, particolarmente amichevoli, i due Capi di Governo hanno discusso dell’articolata agenda bilaterale fra Italia e Giappone, fra cui la cooperazione in ambito politico, economico-commerciale, culturale e di sicurezza. Hanno inoltre avuto un approfondito scambio di vedute sul programma di lavoro del G7, nel contesto delle successive Presidenze giapponese (2023) e italiana (2024) del Gruppo e delle grandi sfide globali.
I due Capi di Governo hanno poi affrontato i principali temi dell’agenda internazionale, dalla guerra di aggressione russa ai danni dell’Ucraina e le sue ripercussioni globali, in particolare in Africa e in Asia, alle prospettive di stabilità, crescita e cooperazione nell’Indo-Pacifico.
Nel corso dei colloqui, dato l’eccellente livello del rapporto fra i due Paesi è stata decisa l’elevazione delle relazioni bilaterali al rango di Partenariato Strategico ed è stato concordato l’avvio di un meccanismo di consultazioni bilaterali Esteri-Difesa.
 


[Dichiarazioni alla stampa - traduzione simultanea]




[Dichiarazioni alla stampa - audio originale]