Nella seduta odierna, il Comitato interministeriale per la programmazione economica e lo sviluppo sostenibile (CIPESS), alla presenza del Ministro dell’Economia e delle Finanze e Vicepresidente del CIPESS, Giancarlo Giorgetti e del Segretario del CIPESS, Sottosegretario di Stato alla Presidenza del Consiglio dei ministri, Alessandro Morelli, ha approvato alcuni importanti provvedimenti, fra l’altro, in materia di politiche di coesione.
Politiche di coesione
Il Comitato ha deliberato sui seguenti punti:
a) Regione Campania – Accordo per la coesione. Variazione delle assegnazioni ai sensi dell’articolo 1, comma 178, lettera e), della legge n. 178 del 2020 e s.m.i., dell’articolo 10 del decreto-legge n. 60 del 2024 e dell’articolo 1, comma 54, della legge n. 178 del 2020 e s.m.i. Modifica delle delibere CIPESS n. 42 del 2024, n. 57 del 2024 e n. 70 del 2024.
In particolare, sono disposti:
la riduzione dell’assegnazione di risorse FSC 2021-2027, disposta in anticipazione con la delibera CIPESS n. 42 del 2024, per un importo pari a oltre 30 milioni di euro;  
l’incremento dell’assegnazione di risorse FSC 2021-2027, disposta con la delibera CIPESS n. 70 del 2024, per un pari importo di oltre 30 milioni di euro; 
l’aggiornamento dell’elenco di interventi complementari, finanziati a valere sul Fondo di rotazione, di cui alla delibera CIPESS n. 70 del 2024, per effetto della riprogrammazione di un importo pari a 52,2 milioni di euro.
Il Comitato ha, altresì, deliberato in merito alle modalità di trasferimento delle risorse FSC 2021-2027 assegnate, nell’ambito dell’Accordo per la coesione, in favore degli interventi di bonifica e messa in sicurezza di discariche e siti inquinanti situati nella c.d. “Terra dei fuochi”.
b) Regione Marche, FSC 2021-2027 - Assegnazione di risorse per gli interventi “Nuovo complesso sede dell’IRCCS INRCA e dell’Ospedale di rete zona sud Ancona” e “Collegamento stradale Macerata - Villa Potenza”.
Segnatamente, il Comitato ha deliberato l’assegnazione alla regione Marche di complessivi 60 milioni di euro, a valere sulle risorse FSC 2021-2027, di cui:
43 milioni di euro per il completamento del progetto “Nuovo complesso sede dell’IRCCS INRCA e dell’Ospedale di rete zona sud Ancona”;
17 milioni di euro per il progetto “Collegamento stradale Macerata - Villa Potenza”.
Entrambi gli interventi sono a titolarità della regione Marche. 
c) Regione Autonoma della Sardegna - Assegnazione di risorse del Fondo di rotazione di cui alla legge n. 183 del 1987, ai sensi dell’articolo 1, comma 54, della legge n. 178 del 2020 e s.m.i. e aggiornamento dell’elenco di cui all’Allegato 1 della delibera CIPESS n. 5 del 2025.  Aggiornamento dell’elenco di cui all’Allegato 2 della delibera CIPESS n. 4 del 2025.
In particolare, il Comitato ha approvato l’assegnazione alla Regione Autonoma della Sardegna delle residue risorse del Fondo di Rotazione ex art. 5 della legge n. 183 del 1987 ad essa spettanti, pari a 10 milioni di euro;
Le risorse del Fondo di rotazione 2021-2027 complessivamente assegnate alla Regione Autonoma della Sardegna passano da 415,85 a 425,85 milioni di euro.
Controlli antimafia
Il CIPESS ha approvato apposite “Linee guida per lo svolgimento dei controlli antimafia nell'affidamento e nell'esecuzione dei contratti per lavori, servizi e forniture relativi alla realizzazione degli interventi infrastrutturali concernenti il sistema ospedaliero della Regione Calabria”, adottate dal Comitato di Coordinamento per l’Alta Sorveglianza delle Infrastrutture e degli insediamenti prioritari nella seduta del 1° luglio 2025.
Le Linee guida mirano a rafforzare le misure volte alla prevenzione e al contrasto dei tentativi di infiltrazione mafiosa e vedono il pieno coinvolgimento della Struttura per la prevenzione antimafia nei compiti di impulso, indirizzo e coordinamento.
Sono previste specifiche azioni di monitoraggio sia in sede di pre-cantierizzazione sia di esecuzione delle opere, per rafforzare l’attività di prevenzione e di vigilanza nelle delicate fasi di avvio e svolgimento dei lavori nei cantieri.
Informative che non comportano l’adozione di delibera
Il Comitato ha udito le seguenti informative:
Informativa concernente la Relazione annuale per il 2024 sullo stato di attuazione della Strategia nazionale per lo Sviluppo Sostenibile;
Informativa sull’attuazione del Programma “Grandi Stazioni”, per la realizzazione delle infrastrutture complementari, rientrante nel programma delle infrastrutture strategiche (legge 21 dicembre 2001, n. 443, cd. legge obiettivo). Delibera CIPESS n. 4 del 2022;
Relazione informativa per l'anno 2024 sul contratto di servizio con Trenitalia S.p.A. per il trasporto ferroviario di passeggeri a media e lunga percorrenza 2017/2026. Delibera CIPE n. 12/2017;
Fondo Sviluppo e Coesione 2021-2027 - Relazione sullo stato di avanzamento degli interventi (legge 30 dicembre 2020, n. 178).