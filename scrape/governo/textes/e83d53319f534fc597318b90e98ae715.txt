Vai al Contenuto
Raggiungi il piè di pagina











Convocazione del Consiglio dei Ministri n. 103
12 Novembre 2024

Il Consiglio dei Ministri è convocato martedì 12 novembre 2024, alle ore 11.30 a Palazzo Chigi, per l’esame del seguente ordine del giorno:
SCHEMA DI DECRETO-LEGGE: Misure urgenti per la riapertura dei termini di adesione al concordato preventivo biennale (PRESIDENZA - ECONOMIA E FINANZE);
SCHEMA DI DISEGNO DI LEGGE: Ratifica ed esecuzione dell’Accordo tra la Repubblica italiana e la Repubblica di Moldova in materia di sicurezza sociale, fatto a Roma il 31 ottobre 2024 (AFFARI ESTERI E COOPERAZIONE INTERNAZIONALE);
SCHEMA DI DISEGNO DI LEGGE: Integrazione delle attività di interesse pubblico esercitate dall’Associazione della Croce Rossa Italiana e revisione delle disposizioni in materia di Corpi dell’Associazione della Croce Rossa Italiana ausiliari delle forze armate, di cui al decreto legislativo 28 settembre 2012, n. 178. Delega al Governo per la revisione della disciplina del Corpo militare volontario e del Corpo delle infermiere volontarie dell'Associazione della Croce Rossa Italiana ausiliari delle Forze armate, di cui al decreto legislativo 15 marzo 2010, n. 66 (DIFESA);
SCHEMA DI DECRETO LEGISLATIVO: Attuazione della direttiva (UE) 2023/977 del Parlamento europeo e del Consiglio, del 10 maggio 2023, relativa allo scambio di informazioni tra le autorità di contrasto degli Stati membri e che abroga la decisione quadro 2006/960/GAI del Consiglio – ESAME DEFINITIVO (AFFARI EUROPEI, SUD, POLITICHE DI COESIONE E PNRR - INTERNO - GIUSTIZIA);
SCHEMA DI DECRETO LEGISLATIVO: Disposizioni per disciplinare le particolari limitazioni all’esercizio dell’attività di carattere sindacale da parte del personale impiegato in attività operativa, addestrativa, formativa ed esercitativa, anche fuori del territorio nazionale, inquadrato in contingenti o a bordo di unità navali ovvero distaccato individualmente, ai sensi dell’articolo 9, comma 15, della legge 28 aprile 2022, n. 46 - ESAME PRELIMINARE (DIFESA);
SCHEMA DI DECRETO DEL PRESIDENTE DELLA REPUBBLICA: Regolamento concernente la definizione del quadro orario degli insegnamenti e degli specifici risultati di apprendimento del percorso liceale del made in Italy, integrativo del regolamento di cui al decreto del Presidente della Repubblica 15 marzo 2010, n. 89 - ESAME DEFINITIVO (ISTRUZIONE E MERITO);
LEGGI REGIONALI;
VARIE ED EVENTUALI.