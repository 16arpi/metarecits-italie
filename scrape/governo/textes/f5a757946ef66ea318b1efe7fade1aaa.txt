Vai al Contenuto
Raggiungi il piè di pagina











Naufragio a Cutro, la Presidenza del Consiglio e il Ministero dell'interno si costituiscono parte civile
28 Novembre 2023

Il Sottosegretario di Stato alla Presidenza del Consiglio, Alfredo Mantovano, ha dato disposizioni all’Avvocatura generale dello Stato affinché si costituisca come parte civile, in rappresentanza della Presidenza del Consiglio dei ministri e del Ministero dell’interno, nel procedimento penale conseguente al naufragio avvenuto il 26 febbraio 2023 a poca distanza della costa di Cutro. La decisione è stata presa in considerazione della estrema gravità dei fatti, che hanno visto la morte di almeno 94 migranti e un elevato numero di dispersi.
Agli imputati, in concorso tra loro, sono contestati i delitti di favoreggiamento dell'immigrazione clandestina, naufragio colposo e morte come conseguenza del delitto di favoreggiamento.
L’udienza nella quale è prevista la costituzione delle parti civili è fissata per domani, mercoledì 29 novembre.