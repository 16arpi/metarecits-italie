Vai al Contenuto
Raggiungi il piè di pagina











Dichiarazione del Sottosegretario con delega al Sud, Luigi Sbarra
12 Giugno 2025

Ringrazio il Presidente del Consiglio, Giorgia Meloni, per la fiducia accordata e per questo importante riconoscimento. È per me un onore servire le Istituzioni; il mio impegno sarà massimo per contribuire al rafforzamento dei processi di crescita, sviluppo, coesione e occupazione nel Mezzogiorno.
Negli ultimi anni, grazie all’azione del Governo Meloni, il Sud ha conosciuto significativi segnali di ripresa economica, sociale e occupazionale. È ora fondamentale consolidare questa traiettoria, colmando i divari storici e valorizzando le opportunità disponibili, a partire dalle risorse del PNRR, dagli Accordi di Coesione sottoscritti con tutte le regioni meridionali e dall’attuazione della ZES Unica.
Le priorità restano il rilancio degli investimenti pubblici e privati, il potenziamento delle infrastrutture, della sanità, delle PMI, della legalità, della formazione e dell’istruzione. Su questi fronti il Governo ha dimostrato un impegno concreto, con l’obiettivo di fare del Mezzogiorno un’area strategica a livello industriale, energetico e commerciale, proiettata nel contesto euro-mediterraneo.