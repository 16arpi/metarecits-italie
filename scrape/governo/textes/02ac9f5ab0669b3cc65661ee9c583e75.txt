Vai al Contenuto
Raggiungi il piè di pagina











Il Presidente Meloni riceve Bill Gates a Palazzo Chigi
18 Gennaio 2024

Il Presidente del Consiglio, Giorgia Meloni, ha ricevuto oggi a Palazzo Chigi Bill Gates. Alla riunione, che rientra nell'ambito di una serie di incontri sul tema dell'intelligenza artificiale, ha preso parte anche Padre Paolo Benanti, Presidente della Commissione sull’Intelligenza Artificiale per l’Informazione. Nel corso dell'incontro si è discusso delle opportunità e dei rischi dell'IA e sulla necessità di governare i cambiamenti futuri, evitando così di subirli. Il colloquio ha permesso anche di ribadire la centralità dell’Africa per la Presidenza italiana G7, alla vigilia del Vertice Italia-Africa previsto il 28-29 gennaio.