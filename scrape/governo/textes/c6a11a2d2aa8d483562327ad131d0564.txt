Vai al Contenuto
Raggiungi il piè di pagina











Incontro con il Re di Giordania, Abdullah II Ibn Al Hussein
2 Maggio 2024

Il Presidente del Consiglio, Giorgia Meloni, ha ricevuto oggi a Palazzo Chigi Sua Maestà il Re Abdullah II di Giordania.
Il Presidente e il Sovrano hanno discusso della situazione in Medio Oriente, auspicando che gli sforzi diplomatici in corso per un cessate il fuoco sostenibile e il rilascio dei prigionieri, in linea con la Risoluzione 2728 del Consiglio di Sicurezza ONU, abbiano presto successo. 
I due Leader si sono concentrati sulla situazione umanitaria: il Presidente Meloni ha espresso forte apprezzamento per il ruolo cruciale svolto dalla Giordania in questo ambito e ha ribadito l’impegno italiano nel fornire assistenza umanitaria alla popolazione civile di Gaza, anche in cooperazione con la Giordania. 
Richiamando la Dichiarazione dei Leader G7 del 14 aprile, il Presidente Meloni ha ribadito la necessità di continuare a lavorare a una de escalation a livello regionale.
I due Leader hanno discusso anche delle eccellenti relazioni bilaterali che continuano a svilupparsi in ogni settore. Il Presidente Meloni ha accolto l’invito di Re Abdullah a recarsi in Giordania.