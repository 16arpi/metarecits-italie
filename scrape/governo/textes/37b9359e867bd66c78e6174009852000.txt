Vai al Contenuto
Raggiungi il piè di pagina











Colloquio telefonico del Presidente Meloni con l'Emiro del Qatar
13 Febbraio 2023

Il Presidente del Consiglio Giorgia Meloni ha avuto oggi una conversazione telefonica con l’Emiro del Qatar, Tamim Bin Hamad Al-Thani, in occasione della sua visita ufficiale in Italia. Il Presidente Meloni ha voluto anzitutto esprimere il suo rammarico di non prendere parte agli incontri presso il Quirinale assieme al Signor Presidente della Repubblica a causa di un’influenza che le ha fatto cancellare tutti gli impegni previsti.
Nel corso della telefonata sono stati approfonditi i temi dell’agenda bilaterale con particolare riferimento ai settori della cooperazione regionale, energetica e degli investimenti, rilevando le opportunità di crescita nei rapporti tra l’Italia e il Qatar.
È stato espresso l’auspicio di poter presto avere una nuova occasione di incontro.