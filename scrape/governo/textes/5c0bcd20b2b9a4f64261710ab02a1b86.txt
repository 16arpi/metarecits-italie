Vai al Contenuto
Raggiungi il piè di pagina











UNGA, il Presidente Meloni incontra il Presidente del Malawi
20 Settembre 2023

A margine dell’Assemblea Generale, il Presidente Meloni ha incontrato anche il Presidente del Malawi, Lazarus McCarthy Chakwera, il quale ha manifestato il proprio apprezzamento per l’attenzione strategica riservata all’Africa dal Governo italiano. Il Presidente Chakwera ha altresì espresso profonda gratitudine per i progetti di collaborazione allo sviluppo a favore del Malawi, soprattutto nel settore della sicurezza alimentare. Il leader del Malawi ha, inoltre, presentato le opportunità di investimento e di collaborazione in settori come l’agricoltura, il turismo e quello minerario. Il presidente Meloni ha, quindi, sottolineato come gli investimenti allo sviluppo offrano un’opportunità per le Nazioni europee.