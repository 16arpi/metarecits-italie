Vai al Contenuto
Raggiungi il piè di pagina











Incontro con il Re del Regno Hashemita di Giordania
16 Ottobre 2023

Il Presidente del Consiglio, Giorgia Meloni, ha avuto oggi a Palazzo Chigi un incontro molto cordiale con Sua Maestà il Re Abdullah II di Giordania, a cui hanno preso parte anche il Vice Presidente e Ministro degli Esteri Tajani e il Vice Presidente e Ministro degli Esteri giordano  Ayman Al-Safadi. 
Nel corso del colloquio sono stati affrontati gli ultimi sviluppi in Medio Oriente, approfondendo in particolare le possibili iniziative per evitare l’allargamento della crisi in corso. L’Italia e la Giordania sono in prima linea per favorire la soluzione dei problemi umanitari più urgenti e per la liberazione degli ostaggi. 
Il colloquio ha rappresentato anche un’occasione per uno scambio di vedute sulla necessità di rilanciare un orizzonte politico con le legittime Autorità palestinesi per il processo di pace israelo-palestinese. È stato rilevato che la tradizionale, forte amicizia tra Italia e Giordania potrà contribuire ad affrontare le complesse sfide in corso nella regione.