Vai al Contenuto
Raggiungi il piè di pagina











Budapest, il Presidente Meloni partecipa a una riunione con la Presidente della Repubblica di Moldova
7 Novembre 2024

Il Presidente del Consiglio, Giorgia Meloni, ha partecipato insieme ai Leader di Francia, Polonia, Regno Unito, Romania e ai Presidenti del Consiglio Europeo e della Commissione Europea ad una riunione con la Presidente della Repubblica di Moldova che si è tenuta a margine del Vertice della Comunità Politica Europea a Budapest. 
Congratulandosi con la Presidente Maia Sandu per la rielezione al secondo mandato, il Presidente Meloni ha ribadito il forte sostegno dell’Italia alla Moldova, al suo percorso di adesione europea e al cammino di democrazia, libertà e stato di diritto che il popolo moldavo ha intrapreso nonostante i tentativi di interferenza.
L’Italia ha tradotto questo sostegno attraverso la firma di un accordo sulla sicurezza sociale, a beneficio della comunità moldava presente nella Nazione, e continuerà a offrire il proprio appoggio, con un’attenzione particolare al settore energetico e al rafforzamento delle istituzioni moldave per fronteggiare le sfide legate alla sicurezza e alle minacce ibride.