Vai al Contenuto
Raggiungi il piè di pagina











UNGA, il Presidente Meloni incontra il Ministro dell’Industria degli Emirati Arabi Uniti
23 Settembre 2024

A margine della settimana di alto di livello della 79ma Assemblea Generale delle Nazioni Unite, il Presidente del Consiglio, Giorgia Meloni, ha incontrato l’Inviato Speciale per il Clima e Ministro dell’Industria degli Emirati Arabi Uniti, Sultan Al Jaber.
Al centro del colloquio, le opportunità di investimento e di collaborazione economica e tecnologica tra Italia e Emirati Arabi Uniti, con particolare riguardo al settore delle rinnovabili e ai progetti di interconnessione.
L'incontro ha anche permesso di approfondire le discussioni su possibili iniziative comuni in Africa, nel quadro del Piano Mattei e del Processo di Roma su migrazioni e sviluppo, con un focus sulle energie rinnovabili anche attraverso il coinvolgimento dei rispettivi settori privati attivi nel continente africano.