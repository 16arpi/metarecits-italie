Vai al Contenuto
Raggiungi il piè di pagina











Incontro con il Primo Ministro della Thailandia
21 Maggio 2024

Il Presidente del Consiglio, Giorgia Meloni, ha ricevuto oggi a Palazzo Chigi il Primo Ministro del Regno di Thailandia, Srettha Thavisin.
Il colloquio si è incentrato sul rafforzamento del rapporto bilaterale fra Italia e Thailandia, e in particolare sulle grandi opportunità di collaborazione in settori strategici quali lo sviluppo infrastrutturale, la digitalizzazione e la transizione energetica. I due Capi di Governo hanno inoltre concordato di rafforzare la cooperazione nell’ambito del turismo e della cultura e discusso dell’auspicio thailandese di avviare una procedura d’adesione all’OCSE, sostenuto dall’Italia. 
Il Presidente Meloni ha accolto l’invito del Primo Ministro Thavisin a recarsi in Thailandia.