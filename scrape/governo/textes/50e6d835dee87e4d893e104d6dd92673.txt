Vai al Contenuto
Raggiungi il piè di pagina











Incontro con il Primo Ministro del Regno Unito Sunak in India
8 Settembre 2023

Il Presidente del Consiglio, Giorgia Meloni, ha avuto oggi un lungo e cordiale incontro con il Primo Ministro del Regno Unito, Rishi Sunak, incentrato sulla preparazione del Vertice G20 di domani e dopodomani, sulla priorità del continuo sostegno all’Ucraina con l’impegno a fornire garanzie di sicurezza e sull’urgenza di assicurare una risposta efficace e globale alle principali sfide delle nostre società, compresa quella dell’intelligenza artificiale. I due Capi di Governo hanno inoltre concordato sull’esigenza di guardare agli sforzi congiunti necessari allo sviluppo dell’Africa come un’opportunità condivisa, anche rispetto al disumano traffico di persone che specula sui flussi migratori.