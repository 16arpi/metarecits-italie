Vai al Contenuto
Raggiungi il piè di pagina











Colloquio telefonico Meloni - Starmer 
5 Luglio 2024

Il Presidente del Consiglio, Giorgia Meloni, ha avuto una conversazione telefonica con Keir Starmer per congratularsi del suo nuovo incarico di Primo Ministro del Regno Unito.
Evidenziando l’importanza del partenariato strategico tra Italia e Regno Unito e l’eccezionalità delle storiche relazioni tra le due Nazioni, il Presidente Meloni ha sottolineato l’importanza di poter continuare nella significativa azione di rilancio della cooperazione bilaterale avviata con il precedente governo, e di proseguire lo stretto coordinamento su tutti i più importanti temi dell’agenda internazionale e sulle sfide globali.
I due Leader si sono dati appuntamento al Vertice NATO che si terrà la prossima settimana a Washington.