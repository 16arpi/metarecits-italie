Vai al Contenuto
Raggiungi il piè di pagina











Vertice G20, incontro bilaterale con il Primo Ministro dell’India Modi
9 Settembre 2023

Il Presidente del Consiglio, Giorgia Meloni, ha incontrato oggi a Nuova Delhi il Primo Ministro dell’India, Narendra Modi, con cui si è congratulata per il successo del Vertice G20. 
Il colloquio si è incentrato sui principali temi dell’agenda G20 e sull’andamento delle relazioni bilaterali. 
Meloni ha anche descritto i grandi temi della futura presidenza italiana del G7 tra i quali la necessità di dedicare una crescente attenzione alla regolamentazione internazionale dell’intelligenza artificiale. Al riguardo si è convenuto sull’opportunità di un efficace coordinamento tra gli ambiti del G20 e G7. 
Riguardo ai rapporti bilaterali, nel contesto del Partenariato Strategico avviato fra Italia e India in occasione della visita del Presidente Meloni a Nuova Delhi a inizio marzo, i due Capi di Governo hanno discusso della collaborazione in settori strategici, fra cui la transizione energetica, la digitalizzazione, lo spazio e la difesa.