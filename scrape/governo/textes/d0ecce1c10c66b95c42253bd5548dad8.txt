Vai al Contenuto
Raggiungi il piè di pagina











Fentanyl, riunione di aggiornamento delle attività previste dal Piano nazionale di prevenzione
14 Novembre 2024

Si è svolta oggi a Palazzo Chigi una riunione, presieduta dal Sottosegretario di Stato alla Presidenza del Consiglio dei ministri, Alfredo Mantovano, per fare un punto di aggiornamento sul Piano nazionale di prevenzione contro l’uso improprio di fentanyl e di altri oppioidi sintetici.
Hanno partecipato i Ministri della Giustizia, Carlo Nordio, e per lo Sport e i giovani, Andrea Abodi, il Viceministro del Lavoro e delle Politiche Sociali, Maria Teresa Bellucci, il Sottosegretario di Stato alla Presidenza del Consiglio dei ministri con delega all'informazione e all'editoria, Alberto Barachini, il Sottosegretario di Stato al Ministero dell'Interno, Wanda Ferro, il Sottosegretario di Stato al Ministero delle infrastrutture e dei trasporti, Tullio Ferrante, e i rappresentanti degli enti e delle amministrazioni impegnati nelle attività di prevenzione e contrasto alla diffusione di sostanze illegali in Italia che hanno contribuito alla definizione del piano, sotto il coordinamento del Dipartimento per le politiche antidroga.
Fonte: Dipartimento per le politiche antidroga della Presidenza del Consiglio dei Ministri