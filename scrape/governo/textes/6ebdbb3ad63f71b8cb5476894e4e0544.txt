Vai al Contenuto
Raggiungi il piè di pagina











Il Presidente Meloni incontra il Presidente della Repubblica dell'Angola
24 Maggio 2023

Il Presidente del Consiglio Giorgia Meloni ha incontrato oggi il Presidente della Repubblica dell’Angola João Manuel Gonçalves Lourenço, in occasione della sua Visita di Stato in Italia. Al centro dei colloqui, l’ulteriore rafforzamento delle relazioni economico-commerciali, soprattutto in campo energetico, dell’agroindustria e della transizione ecologica. L’incontro ha inoltre offerto l’opportunità per discutere delle principali crisi regionali, con particolare attenzione al Sudan e alla Regione dei Grandi Laghi. E’ stata ampiamente condivisa l’importanza di assicurare la stabilità e la prosperità del Continente africano, nell’ottica di costruire un partenariato paritario e reciprocamente vantaggioso.