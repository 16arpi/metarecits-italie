Vai al Contenuto
Raggiungi il piè di pagina











PNRR, Cabina di regia housing universitario: conferma proposta di revisione già inviata alla Commissione Ue per raggiungere il target previsto
13 Novembre 2023

La Cabina di regia per il Piano Nazionale di Ripresa e Resilienza, che si è svolta a Palazzo Chigi, presieduta dal Ministro per gli Affari europei, il Sud, le Politiche di coesione e il PNRR, Raffaele Fitto, alla presenza del Ministro dell’Università e della Ricerca, Anna Maria Bernini e del Sottosegretario al Ministero dell’Economia e delle Finanze, Sandra Savino, ha confermato le proposte di revisione già inviate alla Commissione europea finalizzate a individuare soluzioni attuative necessarie ad assicurare il raggiungimento del target finale previsto per l'housing universitario.
La Cabina di regia segue ed aggiorna i lavori di quella del 20 settembre, ha definito le procedure per la realizzazione degli interventi programmati e per assicurare la corretta rendicontazione dell’obiettivo finale, come evidenziato nel corso delle riunioni del tavolo tecnico relativo alla misura M4C1-28, coordinato dal Ministero dell’Università e della Ricerca. 
“Anche la riunione di oggi della Cabina di regia, strumento sempre più centrale e strategico per il monitoraggio e per l’attuazione del Piano - afferma il Ministro Raffaele Fitto - conferma la scrupolosa attenzione posta dal Governo per il raggiungimento degli obiettivi, tra cui anche quello di potenziare l’investimento per importanti servizi dedicati agli studenti, in costruttiva e sinergica collaborazione con i servizi della Commissione europea”.