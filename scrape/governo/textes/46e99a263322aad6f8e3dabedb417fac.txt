Vai al Contenuto
Raggiungi il piè di pagina











Vertice G7, incontro bilaterale Meloni - Trudeau
15 Giugno 2024

Il Presidente del Consiglio, Giorgia Meloni, ha avuto oggi un incontro con il Primo Ministro del Canada, Justin Trudeau. Il Canada assumerà la Presidenza del G7 nel 2025. 
I due Leader si sono soffermati sulle prospettive di rafforzamento delle relazioni bilaterali. A tale proposito hanno adottato, come concordato in occasione del loro precedente incontro di marzo a Toronto, un Piano d’Azione per la cooperazione rafforzata tra Italia e Canada.
Tale intesa riflette l’impegno a collaborare nell’affrontare insieme le sfide globali promuovendo la prosperità sostenibile, la stabilità internazionale e un ordine internazionale basato sulle regole. Tra i settori di cooperazione bilaterale privilegiata si annoverano la sicurezza e la transizione energetica; il cambiamento climatico; il commercio e gli investimenti; la promozione della crescita economica inclusiva e sostenibile; le migrazioni; la sicurezza e la difesa; la ricerca e l’innovazione, con particolare riguardo all’intelligenza artificiale e alla tecnologia quantistica.