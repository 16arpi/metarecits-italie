Vai al Contenuto
Raggiungi il piè di pagina











Vertice G7, la prima giornata
13 Giugno 2024

Da giovedì 13 a sabato 15 giugno si svolge a Borgo Egnazia (BR) il Vertice dei Capi di Stato e di Governo dei Paesi G7 presieduto dal Presidente del Consiglio dei Ministri, Giorgia Meloni.
Nel corso della prima giornata, dopo la cerimonia di accoglienza e la foto di famiglia, si sono tenute le sessioni di lavoro "Africa, cambiamento climatico e sviluppo", "Medio Oriente" e "Ucraina", a cui ha preso parte il Presidente Zelensky. I lavori si sono conclusi con il Side event on the G7 Partnership for Global Infrastructure and Investment (PGII), e, a seguire, la cerimonia delle bandiere e le dichiarazioni alla stampa del Presidente Meloni.In serata, il Presidente della Repubblica, Sergio Mattarella, ha ricevuto i Leader G7 al Castello Svevo di Brindisi per la cena ufficiale.


[Dichiarazioni alla stampa del Presidente Meloni -13/06/2024]


Domani sono in programma le sessioni di lavoro su "Migrazioni", "Indo-Pacifico e sicurezza economica" e la sessione outreach su "Intelligenza Artificiale, Energia, Africa/Mediterraneo", con i rappresentanti delle Nazioni e delle Organizzazioni internazionali invitate e a cui prenderà parte anche Sua Santità Papa Francesco.