Vai al Contenuto
Raggiungi il piè di pagina











PNRR, l'Ecofin approva la valutazione positiva della Commissione europea sulla revisione tecnica 
20 Giugno 2025

L'Ecofin di questa mattina ha approvato la valutazione positiva della Commissione europea sulla revisione tecnica del Piano Nazionale di Ripresa e Resilienza italiano, che consente al Governo di proseguire nella completa attuazione del Piano e nel conseguimento degli obiettivi inseriti nelle ultime tre rate.
Nell’ambito della revisione tecnica, oltre alle modifiche per sopravvenute circostanze oggettive e a correzioni formali, sono stati implementati gli investimenti per lo sviluppo dell’economia circolare dei rifiuti e per incentivare l’acquisto di automobili a basso impatto ambientale per un importo complessivo pari a 1,2 miliardi di euro.  
I prossimi giorni saranno di particolare importanza per l'attuazione del PNRR, con la Cabina di regia del 24 giugno per la verifica del conseguimento dei quaranta obiettivi dell'ottava rata, con la pianificazione dei tavoli tecnici in occasione della visita della Commissione europea e con il pagamento della settima rata, che consentirà all'Italia di confermare il primato europeo nell'avanzamento del Piano e, in termini di performance, di raggiungere il 54% degli obiettivi programmati, ossia più 18% rispetto al 36% della media europea.