Migranti, Donzelli: Protezione umanitaria è raggiro, da Meloni proposta di buonsenso

“La protezione umanitaria è un raggiro, il solito escamotage all’italiana che ha portato nella nostra nazione migliaia di immigrati che non avevano i requisiti per l’asilo politico. Chi non ha diritto deve tornare nel proprio paese: la proposta di Giorgia Meloni è di buonsenso perché rappresenta il ripristino della legalità e allinea l’Italia agli ordinamenti degli altri paesi europei. Solo eliminando deroghe e deroghette alle regole stabilite a livello internazionale smetteremo di essere il ventre molle dell’Europa sfruttato dai trafficanti di schiavi”. E’ quanto afferma il capogruppo di Fratelli d’Italia in Consiglio regionale della Toscana Giovanni Donzelli.
