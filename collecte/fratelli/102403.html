Migranti, Meloni: Risposta a bassa natalità è sostegno a famiglia, non sostituire italiani con immigrati

«Il Presidente della Repubblica Mattarella dice che in una fase di calo demografico i “rifugiati arricchiscono il nostro Paese”. Non sono d’accordo per due ragioni. Primo: in un momento storico di bassa natalità la risposta delle Istituzioni dovrebbe essere quella di sostenere le famiglie per aiutare gli italiani ad avere più figli, non quella di sostituire gli italiani con gli immigrati. Secondo: l’immigrazione può essere una ricchezza solo se viene governata con intelligenza stabilendo quote di ingresso che prevedano un equilibrio tra donne e uomini e favoriscano le popolazioni con maggiori capacità di integrazione, altrimenti diventa un pericolo. L’accoglienza indiscriminata e l’immigrazione selvaggia non rappresentano un’opportunità. E chi continua a sostenerlo contribuisce a trascinare l’Italia e l’Europa nel baratro».
Lo dichiara il presidente di Fratelli d’Italia, Giorgia Meloni.
