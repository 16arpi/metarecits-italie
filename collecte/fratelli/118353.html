Coronavirus, Delmastro a Di Maio: M5s avamposto in Italia del Governo cinese

A casa mia strozzini si denunciano e non si ringraziano 
“Dopo che per mesi l’improvvido Di Maio ha ringraziato la Cina per gli invii di mascherine, oggi fonti giornalistiche riportano che queste siano state pagate dall’Italia 209 milioni di euro. Ecco perché la Farnesina non rispondeva a mia interrogazione con la quale chiedevo se i ringraziamenti fossero motivati da un regalo o se avessimo pagato le mascherine. Ora sembra che la Cina, lucrando sulla tragedia italiana, ha quasi raddoppiato i prezzi delle singole mascherine. Se così fosse, Di Maio per cosa ringraziava? Perché gli amici cinesi del M5Stelle ci stavano strozzando? A casa mia gli strozzini si denunciano, non si ringraziano. Il M5Stelle è sempre più l’avamposto in Italia del Governo cinese. Oggi depositerò ennesima interrogazione sul punto e se tutto venisse confermato, Di Maio dovrà chiedere scusa per la fake news a vantaggio della propaganda cinese che, per ora, non ci ha regalato le mascherine, ma solo il virus. Nell’interrogazione chiederò come, chi e quando abbia fatto un ordine alla Cina pagando ogni singola mascherina il doppio del suo valore”.
Lo dichiara Andrea Delmastro,  deputato di Fratelli d’Italia e capogruppo FDI in commissione Esteri. 
