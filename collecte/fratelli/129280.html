Rieti, Silvestroni: PD deve ancora spiegare commemorazione Zagarolo

“Solidarietà a Sinibaldi attaccato dal Partito Democratico per esternazioni che il sindaco Cicchetti avrebbe proferito oggi durante la manifestazione di presentazione della lista dei candidati di Fratelli d’Italia. Cicchetti è un esponente di Forza Italia e se devono proprio chiedere chiarimenti su quello che dice dovrebbero farlo con il loro alleato di governo. Il Partito Democratico, invece, deve in queste ore rispondere perché domani a Zagarolo, città nella quale il loro partito è al governo e Daniele Leodori uno dei candidati più autorevoli alla presidenza della Regione Lazio e attualmente vice di Zingaretti, commemorano con la Z russa dell’occupazione in Ucraina, la vittoria dei russi nella seconda guerra mondiale emulando Putin. Sarebbe da spiegare perché nessun esponente della sinistra si sia dissociato ufficialmente da quella manifestazione organizzata dal partito dal quale proviene il candidato a sindaco della sinistra a Rieti”.
Lo dichiara Marco Silvestroni, deputato e presidente della Federazione provinciale di Roma di Fratelli d’Italia.
