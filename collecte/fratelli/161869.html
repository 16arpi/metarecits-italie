Autonomia, Kelany: Zingaretti ha adottato schema simile nel Lazio. Schlein ne è a conoscenza?       

“Il neo segretario del PD Elly Schlein dichiara con fermezza che combatterà contro l’autonomia differenziata disegnata dal governo Meloni, perché accentuerebbe le differenze tra cittadini e minerebbe la giustizia sociale. Dovrebbe sapere la Schlein che uno dei suoi mentori, Nicola Zingaretti nell’ottobre 2018, da presidente della Regione Lazio ha varato uno schema di delibera per attuare l’autonomia regionale differenziata. Lo schema prevedeva lo stesso percorso disegnato dal governo Meloni e nelle premesse si legge testualmente che la Regione Lazio è matura per confrontarsi con l’autonomia differenziata di cui all’art. 116 Cost. Cos’è, oggi che la Meloni ha realizzato questa aspirazione dell’ex governatore, l’autonomia è diventata brutta e cattiva?
La verità è che questi anni il PD ci ha abituati a tutto ed al contrario di tutto e questo ‘nuovo corso’ che dovrebbe prendere il partito si iscrive invece pienamente nelle logiche contraddittorie e ideologiche che lo hanno sempre contraddistinto”.

Lo dichiara il senatore di Fratelli d’Italia Sara Kelany.
