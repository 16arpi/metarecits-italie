Dl fisco, De Bertoldi: approvata nostra proposta per rate rottamazione fino a fine 2022 

“L’approvazione dell’ Odg di FdI, che prevede nella prossima legge di bilancio la rateizzazione fino al 31 dicembre 2022 dei pagamenti per rottamazione-ter e saldo e stralcio, è un’ottima notizia per tutte quelle persone che, soprattutto a causa della pandemia, si sono ritrovate in forte difficoltà economica. L’ordine del giorno inoltre, non ha la consueta formula “si impegna ‘a valutare la possibilità”, ma è direttamente ‘impegnativo’ con riferimento specifico alla legge di bilancio, e con la sottoscrizione dei Relatori di maggioranza a conferma dell’impegno. Ora il Ministro Franco dovrà quindi darci riscontro”.
Lo dichiara il senatore di Fratelli d’Italia, segretario in commissione Finanze, Andrea de Bertoldi.
