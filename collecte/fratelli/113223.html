UE, Fidanza: Atteggiamento gattopardesco del Governo

Si susseguono estenuanti mediazioni al ribasso
 “Da parte del governo Conte c’è un atteggiamento gattopardesco con tanti proclami per un Italia finalmente protagonista ma alla prova dei fatti c’è una sostanziale continuità con la posizione assunta negli danni dal PD”.
Così Carlo Fidanza, deputato di Fratelli d’Italia intervenendo in aula sulle comunicazioni del Presidente del Consiglio Giuseppe Conte.
“Il governo – ha aggiunto Fidanza – parla di crescita ma dilapida miliardi con il reddito di cittadinanza anziché mettere chi può nella posizione di poter assumere. Parla di clima e infrastrutture mentre si esibisce in un penoso balletto per bloccare la Tav e varare la ecotassa che non farà altro che ritardare il ricambio del parco circolante. Verso la Russia non ha il coraggio di dire stop alle sanzioni che danneggiano interi settori della nostra economia mentre con la Cina rischia di rendersi complice di una colonizzazione economica e industriale. E non parla di immigrazione neanche di fronte all’ennesimo caso di una Ong che fa da taxi a presunti profughi”.
“Si susseguono estenuanti mediazioni al ribasso – conclude il deputato di FDI – e ripetuti rinvii pur di tenere in piedi il governo. Essere europei oggi significa essere orgogliosamente italiani, spagnoli, portoghesi e significa non omologare tutto ma riscoprire il motto ‘uniti nella diversità’. Il futuro del nostro continente non sono gli Stati Uniti d’Europa ma un’Europa Unita di Stati”.

