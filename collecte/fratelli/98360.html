Centrodestra, Meloni domani a Roma con Tosi e Fitto

Domani, sabato 10 gennaio il presidente di Fratelli d’Italia-Alleanza nazionale, Giorgia Meloni parteciperà a “sveglia il Centrodestra”, in programma al Cinema Adriano in piazza Cavour a Roma.

Alla manifestazione, promossa dal gruppo di giovani di ‘Sveglia Centrodestra!’ di Lorenzo Castellani e dalla Fondazione ‘FareFuturo’ di Adolfo Urso prenderanno parte anche Flavio Tosi e Raffaele Fitto.
«Abbiamo aderito con entusiasmo a questa iniziativa. Il centrodestra va rifondato e fin dai primi giorni del 2015 siamo intenzionati a metterci a lavoro per costruire un’alternativa credibile al governo Renzi e restituire una speranza alla nostra Nazione», spiega il presidente di FdI-An, Giorgia Meloni.
‘Sveglia il centrodestra’ prenderà il via alle ore 10.30 con gli interventi degli ospiti e degli organizzatori. L’inizio dell’incontro Meloni, Tosi, Fitto è previsto per le ore 11 circa.
