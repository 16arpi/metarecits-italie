Religione, Meloni: grazie a Fdi rispetto libertà religiosa tra criteri per erogare fondi cooperazione internazionale, è vittoria di cui andiamo orgogliosi

«Grande vittoria di Fratelli d’Italia: approvata in Commissione Esteri alla Camera la risoluzione presentata dal nostro capogruppo Delmastro che impegna il Governo ad inserire il rispetto della libertà religiosa e delle minoranze cristiane tra i criteri che il Ministero degli Esteri deve tenere in considerazione per erogare gli aiuti e i fondi della cooperazione internazionale. La persecuzione dei cristiani è il più grande genocidio in atto nel mondo, sono milioni i fedeli che ogni giorno rischiano la vita in ragione della propria fede e in alcuni Stati si tratta di una vera emergenza. Grazie a Fratelli d’Italia la nostra Nazione potrà essere all’avanguardia in Europa nella difesa della libertà religiosa. Un risultato di cui siamo fieri e orgogliosi».
Lo dichiara il presidente di Fratelli d’Italia Giorgia Meloni.
