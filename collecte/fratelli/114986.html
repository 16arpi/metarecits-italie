Sicurezza, Ciaburro: Romano deputato non onorevole

“Per il deputato, non certo onorevole, Andrea Romano del PD il Presidente della Commissione Giustizia della Camera, Francesca Businarolo essendo incinta non è in grado di presiedere. Siamo ormai al delirio del PD: coloro che difendono ogni tipo di accoglienza, ogni tipo di pseudo famiglia “arcobaleno”, che non dicono una parola sugli abomini sui bambini di Bibbiano, continuano a dimostrare un chiaro ed evidente odio verso tutto ciò che invece è la vita reale. Insultare una donna perché incinta dimostra che il deputato Andrea Romano non ha alcun valore civile da rappresentare e che dovrebbe, dopo aver rivolto scuse pubbliche, dimettersi da un ruolo che non può spettare a chi non sa rispettare una donna”.
Lo dichiara Monica Ciaburro, deputato di Fratelli d’Italia.
