Nasce il gruppo nel municipio XI, Rosati e Perissa lasciano il PdL e aderiscono a Fratelli d&#8217;Italia

Crescono le adesioni a ‘Fratelli d’Italia – Centrodestra Nazionale’ nella Capitale. Dopo la costituzione dei gruppi nei Municipi I, III, VI e XV, nasce oggi nel Municipio XI di Roma il gruppo consiliare del movimento politico fondato da Giorgia Meloni, Guido Crosetto e Ignazio La Russa. Il gruppo è composto dagli ex consiglieri del PdL, Glauco Rosati, che assumerà la carica di capogruppo, e Marco Perissa.
  
«Usciamo dal PdL – affermano i neo consiglieri di ‘Fratelli d’Italia’ – perché abbiamo intenzione di costruire un centrodestra che rispecchi valori quali merito, competenza, partecipazione e onestà. Vogliamo costruire un partito fortemente legato al territorio, vicino al popolo e lontano dalle logiche oligarchiche e personalistiche che hanno caratterizzato il Popolo della Libertà».
Roma, 8 gennaio 2013
