Telecomunicazioni, Butti: Assolutamente contrari a moratoria per 5G

“Fratelli d’Italia ritiene la tecnologia 5G indispensabile per le connessioni e le trasmissioni dei dati e per lo sviluppo del nostro Paese. L’Italia ha bisogno di guardare avanti, di tenere il passo delle grandi nazioni mondiali e non può permettersi di rimanere fermo al palo. Inoltre, le aziende che hanno partecipato alla gara per l’acquisizione delle radiofrequenze hanno portato nelle casse dello Stato oltre 6 miliardi di euro e le loro aspettative non possono essere essere deluse così come non possono essere messi a rischio migliaia e migliaia di posti di lavoro. Fratelli d’Italia pertanto, è assolutamente contraria a qualunque ipotesi di moratoria per quanto concerne la tecnologia 5G anche perché siamo sicuri che la salute dei cittadini verrà tutelata nel modo migliore”.
Lo dichiara Alessio Butti, deputato di Fratelli d’Italia e responsabile del dipartimento TLC.
