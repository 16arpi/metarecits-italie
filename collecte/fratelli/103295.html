Beni culturali, Mollicone: Capitale in abbandono, controllo attivo a distanza con telecamere meglio della recinzione

Quanto accaduto al capolavoro del Bernini in piazza della Minerva, a poche centinaia di metri dal Mibact e dal sindaco di Roma, la dice lunga sullo stato di incuria e abbandono in cui versa la Capitale in questi tempi.

Per tutelare un bene finissimo come l’obelisco progettato dal Bernini e realizzato dal suo allievo Ercole Ferrata, si dovrebbe realizzare una rete di webcam vigilate dalle forze dell’ordine.

In alternativa, sarebbe opportuno considerare una recinzione in stile citando quella esistente intorno alla fontana del Pantheon fino al 1928.

Tra le due soluzioni noi propendiamo per il controllo a distanza perché più adatto al luogo e a minore impatto. Ci auguriamo che l’amministrazione locale trovi presto una soluzione definitiva visto che non è la prima volta che opere di questo valore vengono vandalizzate, e si adoperi in tempi brevi per tutelare un patrimonio artistico di inestimabile valore che rischia altrimenti di degradare per incapacità della governance.

Federico Mollicone responsabile cultura Roma per Fdi-An
