Cgil, Foti: Da Meloni intervento pragmatico e lezione di stile

“Nella giornata che celebra l’Unità d’Italia, la presenza del presidente del Consiglio Meloni ai lavori del congresso della Cgil è un importante segnale di superamento di vetusti steccati, nel segno di un confronto volto al bene e al futuro della Nazione. Far diventare l’Italia un hub energetico, ridare dignità alle fasce più deboli attraverso il lavoro anziché con l’assistenzialismo del reddito di cittadinanza: le parole del Presidente del Consiglio dal palco di Rimini confermano la grande considerazione per il mondo del lavoro da parte del Governo. Un filo pragmatico e coerente quello che ha caratterizzato l’intervento del Presidente Meloni, accompagnato anche da una lezione di stile, che, alla fine, ha suggerito l’applauso anche a molti dei partecipanti”.
Lo ha dichiarato il capogruppo di Fratelli d’Italia alla Camera dei deputati, Tommaso Foti.
