Commissione Trasporti, Silvestroni: Metropolitana leggera e TAV le nuove sfide come capogruppo di Fratelli d&#8217;Italia

“Inizia una nuova sfida entusiasmante, quella di capogruppo per Fratelli d’Italia della IX Commissione parlamentare Trasporti, Poste e Telecomunicazioni. Ho svolto finora con grande serietà il medesimo ruolo nella Commissione Attività Produttive dove credo di aver portato a casa qualche risultato soddisfacente, soprattutto nell’ambito della legge delega sul Turismo di cui proprio ieri abbiamo concluso la discussione in aula, con l’approvazione degli ordini del giorno sul turismo accessibile e sull’istituzione della Scuola di Alta Formazione Turistica. Da oggi tutto il mio impegno sarà concentrato su un tema strategico e attualissimo come quello dei trasporti. L’Italia è divisa a metà con infrastrutture troppo spesso insufficienti e inadeguate ad una nazione che dovrebbe essere competitiva a livello europeo e internazionale. C’è moltissimo da fare a partire da una mia proposta per il territorio che rappresento che è quella della metropolitana leggera dei castelli romani, fino allo sblocco dei cantieri della tav. Ringrazio il gruppo di Fratelli d’italia per avermi dato fiducia ed assegnato questo nuovo incarico. E ora al lavoro!” cosi in una nota il deputato di Fratelli d’Italia Marco Silvestroni. 
