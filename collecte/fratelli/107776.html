Migranti, Rampelli: Raggi li accoglie e Lombardi li caccia? Che gli tocca fare per raccattare voti&#8230;

“Sui migranti un 5 Stelle bipolare. I grillini alla frutta battibeccano tra loro sugli immigrati e si consuma così l’ennesima faida correntizia sulla pelle della Capitale e dei romani. Due facce della stessa medaglia, da un lato la Roma della sindaca che continua a scaricare il peso dell’immigrazione nelle nostre periferie, dall’altro le favole sulla Regione Lazio raccontate dalla storica rivale che ha già perso la sua roccaforte nel Municipio III con la caduta della Capoccioni. Il tema migranti per i grillini non è all’ordine del giorno, non lo è mai stato, rincorrere chi se ne è sempre occupato come Fratelli d’Italia non salverà i grillini dall’emorragia di consensi a Roma e nel Lazio. Del resto, gli elettori non sono farlocchi e non abboccheranno al trito e ritrito annuncio spot da campagna elettorale. Insomma, la Raggi li accoglie e la Lombardi li caccia? Che tocca fare ai 5 Stelle per raccattare voti…”

E’ quanto dichiara in una nota Fabio Rampelli capogruppo di Fratelli d’Italia alla Camera.
