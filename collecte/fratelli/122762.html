Trasporti, Fdi: su nomine nessuna discontinuità. Protesta Fdi che abbandona commissione

“Prendiamo atto della continuità tra il governo Conte e il governo Draghi anche sulle nomine. Fratelli d’Italia aveva chiesto la sospensione della votazione per l’assenza di rappresentanti del neonato governo in Commissione. Volevamo capire se le nomine di presidente dell’Automobile Club d’Italia (ACI) e di presidente dell’Autorità di sistema portuale del Mar Tirreno settentrionale, già previste dal precedente governo giallorosso, fossero gradite anche dal nuovo esecutivo”.
Lo dichiarano Mauro Rotelli e Marco Silvestroni, deputati di Fratelli d’Italia che in segno di protesta hanno abbandonato i lavori della Commissione trasporti della Camera.
