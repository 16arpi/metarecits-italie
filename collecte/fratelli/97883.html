Foggia, Meloni: Piena solidarietà a Maniero per vile atto intimidatorio

«Piena solidarietà a Giuseppe Mainiero, consigliere comunale di FdI-An di Foggia. Il vile atto intimidatorio di questa notte è assolutamente vergognoso e mi auguro che gli inquirenti possano individuare e punire tempestivamente i responsabili.

A Giuseppe la mia totale vicinanza e quella di Fratelli d’Italia-Alleanza nazionale, certa che questo episodio non sortirà l’effetto desiderato da questi macabri personaggi ma sarà un ulteriore sprone per continuare la sua attività politica, intesa come impegno sul territorio a servizio della comunità cittadina».
È quanto dichiara il presidente di Fratelli d’Italia-Alleanza nazionale, Giorgia Meloni, dopo le minacce rivolte al consigliere comunale di Foggia, Giuseppe Mainiero che questa notte ha trovato affissi sotto casa dei manifesti funebri con il suo nome.
