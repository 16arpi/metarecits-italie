Manovra, Meloni: Web tax è fregatura, Pd contro imprese italiane

Fregature di fine legislatura firmate Pd: secondo l’Ufficio Parlamentare di Bilancio, la ‘web tax’ prevista dalla manovra svantaggia le imprese digitali residenti in Italia e favorisce i colossi e le multinazionali del web, che continueranno a pagare tasse e aliquote irrisorie in altri Stati. È l’ennesima conferma che la sinistra è al servizio di lobby e poteri forti, non degli italiani e di chi fa impresa nella nostra Nazione. Il 4 marzo gli italiani hanno la possibilità di cambiare e dare all’Italia un governo di patrioti che faccia i loro interessi.
Lo scrive su Facebook il presidente di Fratelli d’Italia, Giorgia Meloni.
