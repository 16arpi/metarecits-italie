L. elettorale, Crosetto: Sistema spagnolo è porcellum mascherato, efficace per proteggere corti e cortigiani

«Il sistema spagnolo che hanno in mente alcuni esponenti di Forza Italia e del Pd sarebbe soltanto un Porcellum mascherato ed un sistema efficace per proteggere le corti ed i cortigiani. Collegi che eleggono 4-5 parlamentari danno la possibilità alle segreterie di partito di preventivare il 90% degli eletti, rendono ininfluente il voto dei cittadini nella scelta dei rappresentanti e inseriscono una soglia di sbarramento implicita superiore al 10-15%. Chi vuole questo sistema ha come obiettivo solo quello di congelare la situazione politica italiana per sempre e rendere impossibile qualunque ricambio o ricostruzione. Soprattutto nel centrodestra.
  
L’ostinazione di alcuni, in primis Verdini, su questa linea non può che innescare reazioni che possono essere distruttive e pericolose, perché di fronte ad alleati che cercano di impedirti la possibilità di esistere, ogni reazione è legittima».
 
È quanto dichiara il coordinatore nazionale di Fratelli d’Italia, Guido Crosetto.
 
Roma, 8 gennaio 2013
