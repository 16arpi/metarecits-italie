Global compact, Nastri: No all&#8217;immigrazione incontrollata

“La lotta all’immigrazione incontrollata non è un tema etico e non lo sarà mai. L’Italia non può aderire all’accordo promosso dall’Onu proprio mentre si sta cercando in tutti i modi di bloccare l’immigrazione di massa che crea solo caos” così in una nota il senatore di Fratelli d’Italia Gaetano Nastri. “Salvini sostiene che il governo non firmerà il Global compact e che spetterà al Parlamento decidere se aderire o meno al Trattato. Eppure stamattina sia il Movimento che la lega hanno votato contro l’ordine del giorno di Fratelli d’Italia che esprimeva il voto contrario alla sottoscrizione dell’accordo. Come può la lega continuare a ribadire di voler difendere i nostri confini se poi si fa dettare le condizioni dal movimento 5 stelle?” conclude il senatore Nastri che ha partecipato, insieme al presidente nazionale Giorgia Meloni, oggi pomeriggio al flash mob organizzato da fratelli d’italia per dire no al global compact.
