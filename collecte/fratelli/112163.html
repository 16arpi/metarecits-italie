Supercoppa, Frassinetti: Per protesta Milan e Juve in campo con la squadra femminile

“La Federcalcio torni sui suoi passi, impedisca lo svolgimento della Supercoppa in Arabia Saudita che per valori  e tradizioni ci riporta a logiche medioevali superate da secoli di battaglie per i diritti civili delle donne e la faccia disputare in una qualunque altra Nazione nella quale le donne non vengono discriminate. Qualora la Federazione andasse avanti con questa folle decisione, auspico che Milan e Juventus in segno di protesta facciano scendere in campo le loro rispettive squadre femminili: sarebbe un gesto importante e dal grande valore simbolico”.
Lo dichiara Paola Frassinetti, deputata di Fratelli d’Italia, vice presidente della commissione Cultura e Sport della Camera e componente del direttivo del Milan Club Montecitorio.
