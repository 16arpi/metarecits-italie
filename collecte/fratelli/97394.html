Crisi, Crosetto: Banche siano chiamate in causa per danni causati&#8230;

…DA SCELTE SBAGLIATE. «Mentre tutti parlano di crisi e di rilancio dell’economia, il sistema bancario italiano continua a condannare alla chiusura migliaia di aziende sane e con andamenti positivi negando loro denaro che pagano lo 0,15% dalla Bce.
  
 È necessario qualcosa in più della moral suasion o degli inviti fatti dai vari governi. Per questo Fratelli d’Italia-Alleanza Nazionale è al lavoro per costruire uno strumento legislativo che responsabilizzi e obblighi gli istituti di credito a svolgere con coscienza e competenza il loro lavoro, senza nascondersi dietro parametri di cui nemmeno conoscono il significato. La vita di troppi imprenditori e dipendenti è nelle mani di funzionari senza intelligenza e volontà di approfondire i dati degli andamenti aziendali e che, con decisioni da burocrati, uccidono aziende anche sane. Per questo serve creare i presupposti legislativi perché, in questo caso, la banca possa essere chiamata in causa per i danni causati dalle sue scelte sbagliate e fuori dalla realtà».
È quanto dichiara il coordinatore nazionale di Fratelli d’Italia-Alleanza Nazionale, Guido Crosetto.
Roma, 12 luglio 2014
