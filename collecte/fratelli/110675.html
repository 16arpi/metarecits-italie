Sicurezza, Cirielli: Governo ascolti denuncia sindacati di polizia e  riconosca indennità autostradali

“Il governo ascolti la denuncia del Siulp e di altri sindacati di polizia sul mancato pagamento delle indennità autostradali alla polizia stradale e trovi subito i fondi per riconoscere un diritto sacrosanto”: è quanto dichiara in una nota Edmondo Cirielli, Questore della Camera dei Deputati e responsabile Giustizia di Fdi.
“Non è tollerabile che gli agenti della polizia stradale, che ogni giorno rischiano la vita nel pattugliamento delle strade, soccorrendo automobilisti in difficoltà e prevenendo incidenti e reati, siano in attesa da due anni del riconoscimento delle indennità” concludere Cirielli
