Referendum, Meloni: &#8220;NO, grazie&#8221; a riforma Renzi che non abolisce il Senato ma le elezioni dei senatori


«Noi diciamo “no, grazie” alla riforma costituzionale di Renzi perché non abolisce il Senato ma riduce la democrazia e toglie agli italiani la possibilità di eleggere i senatori. Al posto del popolo saranno le segreterie di partito a indicare chi siederà in Senato. Noi vogliamo abolire davvero il Senato e dare all’Italia un Parlamento più efficiente e all’altezza delle sfide che la nostra Nazione ha davanti a sé».
Lo scrive su facebook il presidente di Fratelli d’Italia, Giorgia Meloni, nell’ambito della campagna adesioni al comitato “No, Grazie”, al quale hanno aderito oltre 200 tra sindaci, presidenti di regione, amministratori e consiglieri locali.
