Marò, Meloni: Vicenda gestita da Governi di Eunuchi, da tre anni&#8230;

…ASPETTIAMO AVVIO ARBITRATO INTERNAZIONALE. «Sono stati tre governi di eunuchi e cialtroni a gestire la vicenda marò. Ieri abbiamo ascoltato il ministro Gentiloni affermare che presto decideranno sull’arbitrato internazionale.

Al ministro Gentiloni, che sembra “Alice nel paese delle meraviglie”, ricordo che aspettiamo da tre anni l’avvio dell’arbitrato internazionale. Fratelli d’Italia-Alleanza nazionale continua a ribadire che un governo serio avrebbe mobilitato gli organismi sovranazionali di cui fa parte e dunque Ue, Onu e Nato e avrebbe iniziato a ritirare i contingenti militari all’estero fino al ritorno a casa di Girone e Latorre. Perché se i nostri militari non sono importanti e non possono essere difesi di fronte a una aggressione come quella messa in atto dall’India, allora non sono importanti neanche quando tengono in piedi le missioni internazionali».
Lo ha detto interpellata dai giornalisti il presidente di Fratelli d’Italia-Alleanza nazionale, Giorgia Meloni.
