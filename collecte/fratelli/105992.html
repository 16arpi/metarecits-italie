Udine, Cirielli: Assassino Nadia Orlando a casa, vergogna targata Pd

“L’assassino di Nadia Orlando, la giovane strangolata il 31 luglio scorso dal fidanzato, è stato scarcerato e ora è agli arresti domiciliari, a Muzzana del Turgnano, in provincia di Udine, a casa dei genitori. Una vergogna targata Pd. Gli svuotacarceri e tutte le altre riforme penali volute da Renzi e Alfano in questa legislatura danno i loro frutti. Quando saremo al governo abrogheremo queste leggi ignobili che consentano simili decisioni e calpestano le vittime e i loro familiari”. È quanto dichiara Edmondo Cirielli, deputato di Fratelli d’Italia-Alleanza Nazionale, responsabile del Dipartimento Giustizia del partito.
