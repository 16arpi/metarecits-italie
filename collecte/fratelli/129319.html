L.elettorale. Lollobrigida: Da Fico &#8216;chiamata a raccolta&#8217; al limite dell&#8217;ingerenza

“Stupiscono le dichiarazioni del presidente della Camera Roberto Fico, che oggi si schiera a favore di un intervento parlamentare volto a riformare la legge elettorale nazionale. Fico, da Presidente dell’Assemblea di Montecitorio dovrebbe essere garante super partes. Avremmo apprezzato un intervento incisivo a difesa delle prerogative parlamentari che in questi quattro anni di legislatura troppo spesso sono state calpestate attraverso l’abuso della decretazione d’urgenza e l’apposizione di questioni di fiducia sulla maggior parte dei provvedimenti varati. Meraviglia quindi che dalla terza carica dello Stato arrivi quasi una sorta di ‘chiamata a raccolta’ su una materia delicata e quanto mai divisiva come la legge elettorale, certamente non avvertita dagli italiani come assoluta priorità. A che cosa è dovuto questo improvviso interventismo al limite dell’ingerenza?”. Lo dichiara il capogruppo di Fratelli d’Italia alla Camera, Francesco Lollobrigida.
