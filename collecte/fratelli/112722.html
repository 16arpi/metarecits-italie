Centrodestra, Meloni scherza in Sardegna: Io unica monogama che difende quelle idee. Gli altri sono un po&#8217; farfalloni, vanno e tornano&#8230;

“Io sono rimasta sempre ferma nel centrodestra, di conseguenza sono l’unica monogama e da lì non mi sposto, gli altri sono un po’ più farfalloni: vanno e poi tornano, perché gli uomini sono così… ovviamente scherzo”.
Lo ha detto rispondendo alle domande dei cronisti il presidente di Fratelli d’Italia, Giorgia Meloni, da Oristano, prima tappa del tour che anche oggi la vede impegnata in Sardegna.
“Le difficoltà che la Lega incontra ogni giorno di più con il Movimento Cinque Stelle raccontano quello che noi sapevamo: quando ti ritrovi a fare un governo con qualcuno che è troppo distante da te, le risposte non possono arrivare e rischi di perdere la tua identità”.
“Con Fratelli d’Italia siamo rimasti coerenti e abbiamo le difeso le proposte compatibili con quello per cui gli italiani ci avevano votato, e i risultati in Abruzzo dicono una cosa importante: non è vero che se la Lega cresce tutti i partiti verranno fagocitati, perché cresce la Lega ma cresce anche Fratelli d’Italia”, ha spiegato Meloni.
