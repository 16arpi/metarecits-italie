Legittima difesa, Meloni: Ministro Costa sia coerente e faccia approvare proposta legge FdI

«Oggi in un’intervista il ministro Costa dice che bisogna riscrivere la legge sulla legittima difesa con norme più chiare per evitare “ambiguità giurisprudenziali”. Evidentemente il ministro non si è accorto che quelle norme sono già contenute nella proposta di legge di Fratelli d’Italia che giace in Commissione da mesi ed è stata affossata dalla maggioranza che sostiene il suo Governo. Il ministro Costa sia coerente con le sue parole e faccia approvare la proposta di FdI. Vogliamo che il Parlamento sancisca una volta per tutte che la difesa è sempre legittima».
È quanto scrive su Facebook il presidente di Fratelli d’Italia, Giorgia Meloni.
