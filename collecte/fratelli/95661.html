Imu, Meloni: Service Tax? Italiani pagano ma in inglese

«In realtà non stiamo parlando di abolizione dell’Imu, ma di abolizione dell’Imu per il 2013; dopodiché, e lo dice il governo, l’Imu non sarà più la tassa che conosciamo. La famosa ‘service tax’ significa una nuova tassa che fa pagare ugualmente gli italiani ma ‘in inglese’. Questa non sarebbe l’abolizione dell’Imu, ma il tentativo di mettere insieme gente che la pensa in maniera diametralmente opposta su tutto e deve trovare l’equilibrio tra Pdl e Pd».
  
 
Lo ha detto il presidente dei deputati di Fratelli d’Italia, Giorgia Meloni, intervenendo ad Agorà Estate, su Rai 3.
