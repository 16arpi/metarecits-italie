Pe: voto contrario a provvedimenti del Green deal di Timmermans

“Oggi a Strasburgo abbiamo espresso voto contrario in merito agli ultimi provvedimenti del Green deal, una gabbia ideologica che porta la firma del commissario Timmermans e mette a rischio interi settori economici europei. Nonostante gli importanti miglioramenti apportati grazie all’impegno del Governo italiano in sede di Consiglio Ue, provvedimenti come quelli sulle case green, sulle emissioni industriali che equiparano le stalle alle fabbriche e sulle asserzioni ambientali (green claims), rimangono ancora troppo sbilanciati e per questa ragione abbiamo espresso il nostro voto contrario. I cittadini europei, con il voto dell’8 e 9 giugno, avranno la grande opportunità di porre fine a questa follia ideologica green e riportare buon senso e pragmatismo nelle politiche a favore dell’ambiente ”. 
Così in una nota il copresidente del gruppo Ecr al Parlamento europeo Nicola Procaccini e il capodelegazione di Fratelli d’Italia a Bruxelles Carlo Fidanza a nome della delegazione di FdI.
