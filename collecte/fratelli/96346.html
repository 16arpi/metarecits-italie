L.elettorale, Crosetto: Da FdI emendamenti per eliminare liste bloccate

«Fratelli d’Italia ha presentato emendamenti sulla legge elettorale che riguardano innanzi tutto l’eliminazione delle liste bloccate, lasciando alla maggioranza la scelta tra le preferenze e le primarie obbligatorie e disciplinate per legge. Gli altri riguardano il non conteggio nelle coalizioni dei voti dei partiti che non superano la soglia fissata e l’aumento della soglia per il premio di maggioranza. Non ci sono emendamenti a difesa dei piccoli partiti per evitare che il combinato disposto dei due ‘compagni di merende’ fiorentini possa strumentalizzare facilmente.
  
Abbiamo però visto con piacere che ci sono molti emendamenti seri e condivisibili presentati da altri gruppi. Mi auguro che la Presidenza della Camera non abusi del potere di ammissibilità su alcuni che potrebbero essere imbarazzanti per la strana maggioranza formatasi su questa legge. Penso, soprattutto, a quelli che non riguardano solo aspetti tecnici come le soglie o i premi, ma anche i requisiti dei futuri parlamentari».
È quanto dichiara il coordinatore nazionale di Fratelli d’Italia, Guido Crosetto.
Roma, 27 gennaio 2014
