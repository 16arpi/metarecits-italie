Meloni: solidarietà ad esponenti FdI Piemonte per campagna denigratoria

Desidero esprimere la mia solidarietà ad Agostino Ghiglia e a tutti gli esponenti piemontesi di Fratelli d’Italia, oggetto di una campagna pesantemente denigratoria promossa dal movimento No Tav. Ritengo inaccettabili gli insulti e le minacce che sono stati rivolti loro nel corso di un incontro elettorale organizzato a Chivasso e assolutamente sgradevole il volantino apparso nei giorni scorsi. Non ci faremo comunque intimidire da questi metodi fuori dalla storia e mi auguro che il confronto torni a svolgersi nell’ambito della legalità e del rispetto.  
 
È quanto dichiara Giorgia Meloni, fondatore di Fratelli d’Italia.
