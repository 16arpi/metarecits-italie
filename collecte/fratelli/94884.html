Roma. Rinaldi: 20 telecamere di sicurezza al Pigneto

“Con l’arrivo della stagione estiva, Roma Capitale ha installato venti nuove telecamere in diverse zone ‘calde’ della città, fra cui l’isola pedonale del Pigneto. La movida a Roma diventa quindi ancor più controllata, a dimostrazione che l’Amministrazione capitolina continua ad operare per rendere più sereno il nostro quartiere e per portare allo stesso livello di prevenzione alla movida sicura il Municipio VI con le zone più centrali della Capitale. Ad oggi le telecamere registrano 24 ore al giorno e, per l’inizio dell’estate, saranno collegate alla sala sistema Roma al fine di trasmettere in tempo reale le immagini e di poter far intervenire prontamente le forze dell’ordine in caso di irregolarità”.  
È quanto dichiara Daniele Rinaldi, capogruppo di Fratelli d’Italia e presidente della Commissione Sicurezza del Municipio VI.
Roma, 25 marzo 2013
