Sport e Terzo Settore non chiedono a Draghi di restare 

“Non tutto il mondo dello sport, né l’intero Terzo Settore, chiedono a Draghi di restare. Ci dissociamo dalle parole del presidente del CONI e da quelle della portavoce del Forum del Terzo Settore che hanno auspicato la permanenza a Palazzo Chigi di Draghi e la prosecuzione di questa legislatura. Fette importanti dello sport e del Terzo Settore, infatti, ritengono che l’attività di governo in questi 4 anni e mezzo abbia profondamente ferito il mondo dello sport e, anche alla luce dell’incertezza politica che ha caratterizzato questa legislatura auspica che si torni presto al voto per dare all’Italia un governo stabile che torni ad investire con continuità sul sistema sportivo e di promozione sociale e del Terzo Settore”.
Questa la nota condivisa dai presidenti degli Enti di Promozione Sportiva e reti di Terzo Settore ASI, OPES, LIBERTAS, ENDAS, MODAVI, CIAO LAB, dal Senatore Claudio Barbaro, dall’On. Maria Teresa Bellucci, Responsabile Nazionale del Dipartimento Terzo Settore Fdi e dal consigliere nazionale CONI Marco Perissa. 
