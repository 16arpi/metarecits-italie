Incidenti Expo, La Russa: Scempio sotto gli occhi del mondo

RENZI SI DIMETTE  O SCARICA COLPE? “Milano in fiamme, una violenza annunciata. Un corteo di violenti che si muovono come pesci nell’acqua composta  da complici consapevoli e dai soliti utili idioti di pacifico contorno. Alla fine qualcuno proverà come al solito a scaricare colpe di ogni genere sulle Forze dell’ordine. Se si continua a lasciare liberi e impuniti i sinistri violenti e a criminalizzare polizia e carabinieri l’esito è questo. Quanti sono gli arrestati? Quanti sono stati bloccati prima delle violenze annunciate?  Che dice la giunta Pisapia che solo due giorni fa si accaniva contro la pacifica commemorazione di Sergio Ramelli? Dopo questo scempio sotto gli occhi del mondo Renzi si dimette o scarica le colpe su qualcuno? Fratelli d’Italia pretende subito delle risposte”.

Lo dichiara Ignazio La Russa, deputato di Fratelli d’Italia-Alleanza Nazionale.

