Difesa, Deidda: Approvato odg per raffermare, almeno per un anno, ferma breve e ufficiali di complemento. Il Governo ora agisca con i fatti

Il deputato di FdI, Capogruppo della IV Commissione Difesa e Responsabile nazionale del dipartimento Difesa Salvatore Deidda, annuncia l’approvazione del suo Odg – sottoscritto dai colleghi Ferro e Galantino – e volto a raffermare, almeno per un anno, i ferma breve e gli ufficiali di complemento
“Fratelli d’Italia, già da tempo, ha chiesto con un’interrogazione parlamentare la rafferma, almeno per un anno, dei VFB 1 anno e 4 anni e degli ufficiali di complemento, visto il grande contributo che stanno dando alla nostra Patria e alle Forze Armate durante la pandemia e vista anche l’impossibilità di nuove prove concorsuali”, dichiara Salvatore Deidda, Capogruppo di FdI in Commissione Difesa e presentatore di un Ordine del Giorno – sottoscritto dai colleghi Ferro e Galantino – che il Governo ha approvato, prevedendo di valutare ogni opportuna iniziativa al fine della rafferma.
“Il ministro Guerini, nei giorni scorsi, ha aperto alla possibilità dicendosi favorevole. Questo, è un altro passo avanti ma ora servono i fatti. Le Forze Armate non possono permettersi di perdere uomini e donne che sguarniscano gli organici, già ridotti all’osso e super sfruttati”.
È quanto dichiara il deputato di FdI e Capogruppo della IV Commissione Difesa, Salvatore Deidda
