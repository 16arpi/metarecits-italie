Migranti, Meloni: Folle abolire reato clandestinità, introdurre in Italia stesse leggi che vigono in Germania e Francia

«Per Renzi il reato di immigrazione clandestina non serve a nulla. Invece per lui abolirlo serve a qualcosa che il Governo ha in testa da sempre. Come Fratelli d’Italia daremo battaglia contro questa follia. Continuiamo a chiedere che anche in Italia vengano introdotte, in tema di immigrazione, le stesse leggi che vigono in Germania e in Francia. In questo quadro, bisogna rivedere anche il reato di immigrazione clandestina, ma in senso restrittivo. Chiediamo che preveda anche la galera e non solo la multa, così come avviene in gran parte d’Europa».
È quanto dichiara il presidente di Fratelli d’Italia, Giorgia Meloni.
