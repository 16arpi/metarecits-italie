Difesa, il cordoglio di Ignazio La Russa per la morte del Gen Ramponi

“Desidero unirmi ai tanti, dai vertici delle Forze armate fino ai numerosi esponenti politici, che in queste ore testimoniano il loro sincero cordoglio per la scomparsa del generale Luigi Ramponi. 
Lo dichiara Ignazio La Russa, deputato di Fratelli d’Italia.  
“Con lui – prosegue La Russa – se ne va una figura forte e carismatica, che nella sua carriera militare ha ricoperto con dedizione e impegno, incarichi di primo piano tra i quali ricordiamo il Comandante Generale della Guardia di Finanza e il Direttore del SISMI. Terminata la sua carriera in divisa, ha partecipato in prima persona alla vita politica divenendo parlamentare e partecipando alla fondazione di Alleanza Nazionale”.
“Per me – conclude il deputato di Fratelli d’Italia – è sempre stato ‘il generale’, non solo per la sua importante carriera ma anche per il suo impegno, da politico, verso gli uomini e le donne in divisa. Ai suoi familiari, giungano le mie sentite condoglianze”.
