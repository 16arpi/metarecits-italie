Austria, Lollobrigida: Inaccettabile ingerenza, interrogazione al Governo


“Continuano le ingerenze da parte dell’Austria sulla doppia cittadinanza agli altoatesini. Chiediamo al governo italiano di prendere immediatamente una posizione netta e chiara, affermando inequivocabilmente l’inviolabilità della nostra sovranità nazionale. La Lega, in particolare, chiarisca se intende confermare lo slogan ‘prima gli italiani’ anche in Alto Adige, o se con il suo nuovo motto ‘Sudtirolo ai Sudtirolesi’ ha già ceduto agli interessi filoaustriaci del SVP. Fratelli d’Italia, a cento anni da una sanguinosissima guerra durante la quale gli austrici vennero cacciati, sarà in Alto Adige a ribadire che quel territorio è e resterà per sempre italiano. E annuncio sin da ora una nostra interrogazione parlamentare al governo, anche alla luce delle continue discriminazioni che i nostri connazionali continuano a subire in Alto Adige. Dove, per dirne una, ogni giorno si confrontano con un bilinguismo smaccatamente sbilanciato verso il tedesco”. 

 
Lo dichiara Francesco Lollobrigida, capogruppo di Fratelli d’Italia alla Camera dei deputati.
