M5s, Rampelli: Di Maio e Di Battista, quando faranno l&#8217;alleanza con Renzi e la Boschi, dovranno andarsi a nascondere

“La miglior difesa è l’attacco, una massima pienamente assorbita da Luigi Di Maio il quale non sapendo come giustificare la possibile alleanza con Renzi e l’odiato Pd se la prende con Salvini, reo di rimanere coerente con gli elettori di centrodestra che a milioni hanno votato candidati dei tre partiti della coalizione. Una fiducia concreta che si materializza in un esercito di parlamentari votati da tutti gli elettori di centrodestra e che vale molto più delle proposte di tradimento avanzate dai 5 stelle. Noi non dovremo vergognarci di nulla, Di Maio e Di Battista, quando faranno l’alleanza con Renzi e la Boschi,  dovranno andarsi a nascondere.”
E’ quanto dichiara il capogruppo di Fratelli d’Italia alla Camera Fabio Rampelli.
