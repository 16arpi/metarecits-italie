Dl vaccini, Rampelli: Astensione per senso di responsabilità

“Fdi-An è favorevole ai vaccini, strumento insopprimibile per difendere la vita e la salute dei bambini e dei soggetti più deboli della comunità, quei malati oncologici o affetti da patologie immunitarie che si proteggono indirettamente attraverso l’altrui vaccinazione. Ma il governo ha commesso due errori: mettere la fiducia e imporre l’obbligatorietà della vaccinazione senza un adeguato approfondimento. Per questo  ci siamo astenuti sul provvedimento mentre abbiamo votato contro la fiducia, trattandosi di un atto di condivisione politica nei confronti di un governo da cui siamo sideralmente lontani”. È quanto ha dichiarato il capogruppo di Fratelli d’Italia-Alleanza nazionale Fabio Rampelli.
