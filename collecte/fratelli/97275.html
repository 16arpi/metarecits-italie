Immunità, Meloni: No per senatori non eletti e deputati eletti con liste bloccate

«Ogni ipotesi di immunità parlamentare non può prescindere dalla elezione diretta di deputati e senatori. Fratelli d’Italia-Alleanza nazionale è contraria a ogni forma di immunità per i membri di un Senato a elezione indiretta e di una Camera eletta con le liste bloccate.
  
 Diverso sarebbe se ci fosse un sistema capace di garantire al popolo un reale controllo democratico sull’operato dei propri rappresentanti. In questo caso il dibattito sarebbe interessante anche tenendo conto del fatto che in Italia non sono ancora contemplati la responsabilità civile dei magistrati o reali strumenti di verifica su possibili ingerenze della magistratura sulle prerogative del Parlamento».
È quanto dichiara il presidente di Fratelli d’Italia-Alleanza nazionale, Giorgia Meloni.
Roma, 23 giugno 2014
 
