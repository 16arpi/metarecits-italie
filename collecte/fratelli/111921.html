Terrorismo, De Carlo: Niente grazia per Oberleiter. Austria conceda estradizione e marcisca in galera

“Già solo leggere la richiesta di grazia che intende avanzare il terrorista altoatesino Heinrich Oberleiter al Presidente della Repubblica Sergio Mattarella mi fa schifo. Chi si è macchiato di crimini cosi cruenti nei confronti degli uomini dello Stato ed è poi fuggito all’estero senza scontare nemmeno un minuto in carcere non dovrebbe avere la faccia tosta di chiedere la grazia. Piuttosto, sarebbe ora che l’Austria che da sempre strizza l’occhio e protegge criminali che mettevano bombe nei bar degli italiani in Alto Adige o che freddavano militari che rappresentavano la loro Nazione, concedesse l’estradizione per farlo marcire in galera. Lo dobbiamo alle famiglie delle vittime che da anni aspettano giustizia. La grazia sarebbe una beffa, Fratelli d’Italia è pronto alla battaglia”.
Lo dichiara il deputato di Fratelli d’Italia Luca De Carlo.
