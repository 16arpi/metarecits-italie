Roma: Gualtieri fermi la devastazione di Villa Ada

Lanciamo un appello al sindaco Gualtieri affinché ragioni e fermi l’inutile e devastante passaggio del GRAB all’interno di Villa Ada, che andrebbe a danneggiare irrimediabilmente il delicato ecosistema della villa, l’unica a Roma con un sottobosco esteso e  particolare. Oggi in aula Giulio Cesare abbiamo ribadito la nostra contrarietà al passaggio del Grande Raccordo Anulare delle Bici all’interno dello storico parco di Villa Ada, polmone verde cittadino, chiedendo che il tracciato ciclistico passi fuori dal perimetro della Villa, come indicato dal Municipio Roma II e dalla Soprintendenza Capitolina. Prosegue il nostro impegno, anche insieme ad altre forze politiche, sperando di far ragionare questa maggioranza.  

Lo dichiarano Lavinia Mennuni, consigliere Fdi membro commissione mobilità di Roma Capitale, Giovanni Quarzo, capogruppo Fdi in Campidoglio, insieme ai Consiglieri Fdi in Assemblea Capitolina, Andrea De Priamo, Francesca Barbato, Rachele Mussolini, Federico Rocca.
 
