Dl carceri, gli ordini del giorno di FdI accolti dal governo

Sono 4 gli ordini del giorno di Fratelli d’Italia accolti dal governo, uno dei quali come raccomandazione. Si tratta dell’ordine del giorno del deputato Edmondo Cirielli per la  tutela delle vittime di reato e firma della Convenzione di Strasburgo che prevede un meccanismo risarcitorio per le vittime di infrazioni violente che hanno causato gravi lesioni corporali o il decesso. Un altro ordine del giorno, a firma del deputato Fabio Rampelli, impegna il governo a indire  gare pubbliche europee per la fornitura di braccialetti elettronici. Attualmente la fornitura è affidata (tramite  trattativa privati)  alla Telecom con un costo del sistema che ha superato i 100 milioni per il decennio  2001- 2011; Accolto anche l’odg del deputato Achille Totaro con sui s’impegna  il governo a garantire, nel rispetto dei vincoli di finanza pubblica, la copertura dei ruoli vacanti della polizia penitenziaria affinché si possano operare in condizioni di sicurezza. L’ultimo odg, accolto come raccomandazione, è stato firmato dal deputato Marcello Taglialatela che prevede una completa attuazione al Piano straordinario per l’edilizia carceraria, dando immediato avvio all’implementazione delle strutture esistenti e all’edificazione dei nuovi istituti. Il governo invece ha espresso parere negativo all’ordine del giorno del deputato Ignazio La Russa con cui s’impegnava l’esecutivo a  operare una riforma dell’istituto della carcerazione preventiva per garantire il necessario equilibrio tra le esigenze di sicurezza sociale e  la salvaguardia della libertà dei singoli; no anche all’odg del deputato Pasquale Maietta volto a garantire all’ufficio del Garante una dotazione finanziaria adeguata allo svolgimento dell’incarico cui è preposto nel rispetto del principio di buon andamento degli uffici; contrarietà del governo anche all’odg del deputato Massimo Corsaro per il reintegro della dotazione finanziaria del Fondo rimpatri. 
