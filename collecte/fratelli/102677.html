Esodati,Rizzetto: Fumata nera da parte del governo, tutto rimandato a settembre, anzi alle calende greche


“Sulla proposta di salvaguardia esodati:  fumata nera da parte del Governo che si presenta in Commissione senza aver individuato né avvallato le previste coperture già presenti nella proposta di legge e negli emendamenti presentati. Ora si andrà a settembre in piena campagna referendaria e con la Legge di Stabilità incombente. Insomma, hanno  affossato la proposta. Nel contempo la minoranza del Pd sempre attenta,- a loro dire, alle esigenze dei pensionandi e degli esodati sta in silenzio ed accoglie le richieste del Governo in termini di tempo. Solo molti annunci quindi, utili ai media, ma nulla di concreto per risolvere il problema.Lasceranno la decisione a Sindacati e Governo e rimanderanno tutto alla legge di stabilità.  Il presidente Damiano si dice soddisfatto  denominando questo mero esercizio di stile come ‘pressione politica’. Contento lui…”. E’ quanto dichiara il deputato di Fratelli d’Italia-Alleanza nazionale Terra Nostra Walter Rizzetto, vicepresidente della commissione Lavoro.
