20 Febbraio 2015 &#8211; Giornata Mondiale Giustizia Sociale. Un aiuto concreto.

La celebrazione della giornata intende ricordare alla Comunità Internazionale l’impegno assunto nella lotta all’eliminazione della povertà, per la promozione della piena occupazione…

…e del diritto ad un lavoro dignitoso, per l’affermazione della parità tra i sessi, l’accesso al benessere e alla giustizia sociale per tutti. Parlare di uguaglianza di fronte alla legge, allo Stato, agli altri esseri umani significa che gli Stati, i suoi rappresentanti e i cittadini hanno preso un impegno formale a far sì che vengano poste le basi per le condizioni ottimali affinché questa uguaglianza sia possibile. Contribuisce a ricordarcelo la nostra Carta Costituzionale che nell’art.3 promette, nel tempo, di rimuovere gli ostacoli di natura economica, sociale, culturale che impediscono un’effettiva uguaglianza dei cittadini ed impediscono il pieno sviluppo della persona umana. La vera giustizia sociale è un miraggio, un sogno che potrebbe realizzarsi soltanto accorciando le disparità sociali. Abbiamo quindi pensato di promuover una campagna su tutto il territorio nazionale dal nome “Un aiuto concreto” che prevede raccolta di plaid, trapunte, coperte, sciarpe cappelli e guanti da destinare ai senzatetto. Gli oggetti dovranno essere consegnati nuovi oppure usati purché in buono stato e sigillati con cellophane per questioni igieniche. Il risultato di quanto raccolto verrà consegnato il giorno sabato 28 febbraio alle Caritas o alle sedi Croce Rossa delle nostre città.
Per maggiori informazioni: infovittime@fdivittimeviolenza.it 346.3658588 dalle 9:00 alle 20:00.
Tiziana Montinari – Responsabile Nazionale Dipartimento Tutela Vittime FdI-AN
