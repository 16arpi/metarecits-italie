Marsilio: ho chiesto a Rampelli di optare per Lazio1

Il risultato conseguito da Fratelli d’Italia nella Provincia di Latina, con punte superiori al 10% nel capoluogo alle regionali, nelle scorse elezioni in soli 40 giorni, largamente il più alto dell’intera Regione Lazio, non poteva essere ignorato da un movimento che intende valorizzare la meritocrazia,
  
il radicamento, il consenso e dare strumenti di lavoro al territorio. Per questo ho chiesto ieri sera al collega Fabio Rampelli, eletto sia su Lazio 1 che su Lazio 2, di optare per il collegio romano, lasciando a Pasquale Maietta, assessore del Comune di Latina, l’onore e la responsabilità di rappresentare alla Camera dei Deputati il territorio pontino e laziale. Questa scelta è legata anche al desiderio di dedicarmi maggiormente alla costruzione di Fratelli d’Italia, un organismo neonato che ha bisogno di cure amorevoli per poter crescere sano e robusto. A Rampelli e Maietta, con cui continuerò a collaborare, giungano i miei auguri di buon lavoro.
 
 
È quanto dichiara Marco Marsilio, deputato uscente di Fratelli d’Italia.
