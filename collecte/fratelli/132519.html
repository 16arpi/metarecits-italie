Immigrazione clandestina, Rampelli: la Farnesina invia ispettori su racket ingressi dopo denuncia del deputato Di Giuseppe

“La decisione di inviare ispettori della Farnesina in Pakistan, Sri Lanka e Bangladesh dopo la denuncia del nostro deputato Andrea Di Giuseppe dimostra quanto la politica estera e migratoria dell’Italia non chiuda più gli occhi di fronte a casi di dubbia se non palese illegalità. Di fronte a quanto emerso, ci viene il dubbio che le ingenti presenze soprattutto nelle città metropolitane di migranti provenienti dal sud est asiatico siano strettamente connesse a una rotta migratoria gestita dalla criminalità organizzata con tanto di basisti a Roma. Meno invadente di quella del nord Africa ma proprio per questo più inosservata e penetrante, con numeri impressionanti e indisturbati. Aspettiamo aggiornamenti certi che azioni coraggiose come quella del deputato Di Giuseppe contribuiscano a rafforzare la nuova rotta del governo italiano”. 
E’ quanto dichiara il vicepresidente della Camera dei deputati Fabio Rampelli di Fratelli d’Italia. 
