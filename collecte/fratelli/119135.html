Alimentare, Meloni: Lettera cartello aziende a UE per introduzione nutriscore è nuovo attacco a made in Italy, Governo respinga assalto ai nostri prodotti

«Made in Italy di nuovo sotto attacco: un cartello di aziende, guidato dalle multinazionali francesi Nestlé e Danone, ha scritto alla Commissione europea per chiedere di rendere obbligatoria l’introduzione in tutti i supermercati d’Europa del “Nutri-score”. Parliamo della famosa etichettatura “a semaforo” di proprietà di un’agenzia governativa francese, che suggerisce ai consumatori cosa fa bene alla loro salute e cosa no grazie ad un algoritmo che, guarda caso, penalizza i prodotti italiani a vantaggio di quelli francesi. Il Parlamento italiano si è espresso chiaramente votando la mozione di Fratelli d’Italia: il Governo si faccia sentire e respinga questo ennesimo assalto ai nostri prodotti e alle nostre eccellenze agroalimentari». 
Lo scrive su Facebook il presidente di Fratelli d’Italia, Giorgia Meloni.
