Fisco, Osnato: Da M5s fake news e becera propaganda contro avversari

“Fanno ridere le dichiarazioni del parlamentare 5 Stelle Gubitosa che accusa Giorgia Meloni di schierarsi contro il carcere per i grandi evasori e di diffondere fake news. Gubitosa che a parole difende coloro che ‘si spaccano la schiena dalla mattina alla sera’ ma ha votato assieme al suo partito il reddito di cittadinanza anche per nomadi, spacciatori, ex brigatisti, mafiosi e immigrati pagato dai lavoratori italiani, dovrebbe sapere che il carcere per i grandi evasori è già previsto dalla legge e che quello che chiede Fratelli d’Italia è una stretta alle evasioni fiscali delle multinazionali, dei giganti del web, delle frodi carosello e non la persecuzione di partite IVA, professionisti, commercianti e artigiani. Attendiamo che il M5S la smetta di fare propaganda becera contro gli avversari e si rilanciare fake news e cominci ad occuparsi degli italiani onesti combattendo seriamente le grandi evasioni fiscali”.
Lo dichiara Marco Osnato, deputato di Fratelli d’Italia e capogruppo FDI in commissione Finanze.
