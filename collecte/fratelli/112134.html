Manovra, Osnato: Governo del cambiamento fa cassa sulle case popolari

“Nelle pieghe del maxiemendamento alla legge di stabilità – più precisamente ai commi 51/52 – il governo gialloverde elimina la riduzione del 50% dell’IRES. Risulta difficile comprendere come si possa pensare di far cassa con gli IACP/ATER/ALER che in questi anni hanno tentato di dare risposte alla drammatica problematica dell’emergenza abitativa in Italia. Invece di pensare a come supplire alla disgraziata eliminazione della GESCAL con nuove risorse per manutenzioni e nuove costruzioni, il governo prosciuga le già povere casse degli enti di gestione delle case popolari!”
Lo ha dichiarato Marco Osnato, deputato di Fratelli d’Italia e responsabile nazionale per le politiche abitative.
