Municipio VI, Ghera: Bene iniziativa Nicola Franco, sfida si può vincere

“L’iniziativa anticipata da Nicola Franco, candidato per il centrodestra alla presidenza del Municipio VI, non è solo un atto di trasparenza ma rappresenta un momento importante per coinvolgere i cittadini nell’attività amministrativa municipale. Il municipio è il presidio di prossimità più vicino per i residenti sia per atti di mera burocrazia che per la realizzazione di interventi a beneficio del territorio, creare quindi un filo diretto con la cittadinanza può solo che migliorare la macchina amministrativa. Tra una settimana ci aspetta una sfida decisiva che Nicola Franco può vincere, il centrodestra è riuscito ad arrivare al ballottaggio imponendosi nelle periferie, grazie al grandissimo risultato di Giorgia Meloni, e in un territorio importante come Tor Bella Monaca oggi la nostra vittoria è possibile”. È quanto dichiara in una nota Fabrizio Ghera, primo degli eletti di Fdi-An.
