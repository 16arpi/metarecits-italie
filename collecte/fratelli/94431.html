Corsaro, pietas ad un assassino? Ingroia si vergogni

Si vergogni Antonio Ingroia come uomo ed ex magistrato. Come può parlare di ‘pietas umana’ nei confronti di un ex-terrorista, un assassino, Prospero Gallinari, responsabile di stragi e delle pagine più buie dell’Italia repubblicana. Vengono i brividi a pensare che lo stesso che oggi esprime solidarietà e stringe patti con coloro che ancora inneggiano alla rivoluzione con il pugno alzato
  
fino a qualche mese fa era un magistrato della Repubblica. La nostra ‘pietas umana’ va alle vittime del terrorismo, alle vittime della follia omicida delle Br, alle madri e ai figli di quegli uomini di Stato che si sono sacrificati per il senso d’onore e della Patria. Si vergogni dott. Ingroia.
 
 
Lo dichiara Massimo Corsaro, dirigente e candidato di Fratelli d’Italia.
