Sda, Rizzetto: Necessario impegno assoluto del Governo, a rischio 9000 posti di lavoro

“Confidiamo nell’azione del governo nella vicenda Sda, l’azienda che oggi rischia di aprire una procedura di licenziamento di 9000 lavoratori a causa dei disordini di alcuni sindacati di base che hanno determinato un importante calo di fatturato. Si tratterebbe di un esito assolutamente disastroso per migliaia di famiglie. Resta da capire perché dinanzi a scene di vera e propria guerriglia urbana, non siano in quel caso intervenute le forze dell’ordine”.È quanto ha dichiarato il deputato di Fratelli d’Italia-Alleanza nazionale Walter Rizzetto, intervenuto in aula in un question time al ministro del Lavoro Giuliano Poletti sul vicenda Sda.
