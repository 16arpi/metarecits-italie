Mori, Cirielli: Solidarietà a servitori dello Stato

«Esprimo la mia solidarietà al Generale dei Carabinieri, Mario Mori, e al colonnello Mauro Obinu per l’assoluzione dalle accuse di favoreggiamento alla mafia». 
Lo dichiara Edmondo Cirielli, deputato di Fratelli d’Italia e componente dell’Ufficio di Presidenza di Montecitorio. 
«Ai due servitori dello Stato – aggiunge – che hanno sempre fatto il loro dovere dimostrando profonda fedeltà alla nostra Nazione, dopo cinque anni di tribolazioni, il Tribunale di Palermo ha reso giustizia». 
Roma, 18 luglio 2013
