Domani tavola rotonda &#8220;La cultura della libertà&#8221; &#8211; Modera il Sen. Barbaro

“Tornare ad investire sul futuro restituendo ai giovani un sistema educativo moderno ed efficiente, che sia capace di trasmettere alle nuove generazioni i valori fondamentali della nostra civiltà. Investire sullo sport e sulle arti come antidoti alle devianze giovanili, coltivare i talenti, nutrire il sentimento di appartenenza alla comunità nazionale”.
Di questo si parlerà domani nella tavola rotonda “La cultura della libertà”, moderata dal senatore di Fratelli d’Italia e Presidente di ASI (Associazioni Sportive e Sociali Italiane), Claudio Barbaro.
Interverranno il Direttore Rai News 24 Paolo Petrecca, il prof. Antonello Canzano del Dpt di Scienze giuridiche e sociali dell’Università G. D’Annunzio, Marco Perissa, Consigliere nazionale Coni e l’intellettuale Emanuele Merlino. L’introduzione è stata affidata a Maria Teresa Bellucci, deputata e Responsabile del Terzo Settore FdI.

La tavola rotonda è inserita all’interno della conferenza programmatica di Fratelli d’Italia “Italia, energia da liberare” che si sta svolgendo a Milano e si chiuderà il primo maggio.
