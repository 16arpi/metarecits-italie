Aboliamo le Regioni: il 5 marzo convegno di FdI-An alla Camera

Giovedì 5 marzo 2015, alle 11.00, presso la Sala del Refettorio della Camera dei deputati a Roma, in via del Seminario 76, si svolgerà il convegno “Il riordino territoriale dello Stato.

Dalla proposta di legge al progetto concreto”. Oggetto dell’appuntamento la presentazione della proposta di legge di Fratelli d’Italia per abolire le Regioni e la creazione di 36 distretti territoriali.  Con questo appuntamento il Gruppo Parlamentare di Fratelli d’Italia-Alleanza nazionale inaugura una serie di approfondimenti, volti a presentare alle categorie, agli addetti ai lavori e al grande pubblico il lavoro svolto, soprattutto in termini di proposte di legge, nell’anno appena trascorso. Lo studio della Società Geografica Italiana per un diverso assetto dello Stato è l’elemento su cui si è basata  la proposta di legge che Giorgia Meloni, Fabio Rampelli e Edmondo Cirielli presenteranno per il superamento del modello delle Regioni e delle Provincie, e per l’unione dei territori in funzione della Storia comune, della vocazione produttiva e culturale, della contiguità logistica ed infrastrutturale.
Introduce e modera: Emilio Scalfarotto, Dottorando di ricerca in “Beni culturali e territorio”, Università Tor Vergata.
Intervengono: Sergio Conti, presidente della Società Geografica Italiana; Edmondo Cirielli, deputato di FdI-An e segretario di Presidenza della Camera dei deputati ; Ugo Baldini, Presidente CAIRE Urbanistica (Cooperativa Architetti e Ingegneri di Reggio Emilia); Fabio Rampelli, capogruppo di FdI-An alla Camera dei deputati; Giuseppe de Vergottini, costituzionalista.
Conclude: Giorgia Meloni, presidente di Fratelli d’Italia-Alleanza Nazionale.
Per partecipare, è necessario accreditarsi chiamando preventivamente lo 06.6760.2827 oppure inviando una mail a emilio.scalfarotto@fratelli-italia.it .  Per gli uomini è richiesta la giacca.
