Dl Bankitalia, Cirielli: Sorprendente liberalità Napolitano su Dl eterogenei, noi a favore dell&#8217;odg M5S su vigilanza ingresso nuovi quotisti

“Fratelli d’Italia ha votato a favore dell’ordine del giorno della deputata Gagnarli del Movimento 5 Stelle secondo cui è necessario che la  Banca d’Italia autorizzi preventivamente l’acquisizione in una banca di partecipazione che possa comportare il controllo sulla Banca d’Italia. Senza condividere gli epiteti lanciati ieri, troviamo comunque sorprendente la liberalità con la quale il presidente della Repubblica Giorgio Napolitano ha firmato questo decreto legge che non rispetta i requisiti, per ciò che concerne le disposizioni sulla Banca d’Italia, l’articolo 77  della Costituzione”. 
  
E’ quanto dichiara il deputato di Fratelli d’Italia, Edmondo Cirielli. “Di fronte a una riforma così epocale- ha concluso Cirielli-  il presidente del Consiglio Letta è assente, il ministro dell’Economia Saccomanni anche senza che abbiano dato alcuna rassicurazione circa il destino delle nostre riserve auree”.
Roma, 29 gennaio 2014
