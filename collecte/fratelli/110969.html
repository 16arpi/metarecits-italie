Centrodestra, Meloni: Difficile pensare che in futuro vedremo alleanza del passato, FdI lavora a costruzione grande movimento sovranista e conservatore

«Il centrodestra continua a essere maggioritario in Italia ma è difficile pensare che in futuro vedremo l’alleanza come l’abbiamo conosciuta in passato. Con Fratelli d’Italia siamo impegnati nella costruzione di un grande movimento sovranista e conservatore, che possa allearsi alla Lega, liberare Salvini dalla morsa del Movimento 5 Stelle e riportare al governo nazionale un polo compatto fondato su una condivisione di valori».
Lo ha detto il presidente di Fratelli d’Italia, Giorgia Meloni, a margine dell’iniziativa di FdI “La nostra Destra al nuovo. Popoli e sovranismo. Giornate tricolori” in corso al Teatro nuovo di Milano.
