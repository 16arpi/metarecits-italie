Capodanno, Meloni: Su Spin Time silenzio complice Raggi e Governo Pd-M5s, FdI porterà caso in Parlamento

«Sono scandalizzata. I centri sociali che occupano il palazzo di via di Santa Croce in Gerusalemme a Roma hanno buttato nel cestino la diffida della Questura e la notte di Capodanno hanno ugualmente fatto affari con il loro festone abusivo. È ignobile che nella Capitale d’Italia si consenta a questi delinquenti di calpestare la legge e ignorare le Forze dell’Ordine. È evidente che questi signori hanno le spalle ben coperte, come conferma il silenzio complice del sindaco Raggi, del Governo Pd-M5S e dell’intellighenzia. FDI porterà il caso in Parlamento: quel palazzo va sgomberato e i responsabili dell’occupazione vanno perseguiti con durezza. Tolleranza zero e stop alle zone franche». 
 
Lo dichiara il presidente di Fratelli d’Italia, Giorgia Meloni.
