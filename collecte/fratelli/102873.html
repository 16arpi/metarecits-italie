Renzi e opposizione, Rampelli: E&#8217; lui il signor no

“Il vero signor no è il presidente Renzi, ha detto no all’elezione diretta del Presidente della Repubblica, alla costituzionalizzazione della sovranità nazionale con l’introduzione del referendum abrogativo delle leggi europee, al principio di equità generazionale per evitare che si possano lasciare buchi nella finanza pubblica che dovranno ripianare coloro che verranno dopo di noi, alla norma antiribaltone, al tetto massimo alle tasse, alla separazione delle banche commerciali da quelle d’affari per impedire agli speculatori finanziari di far collassare il sistema del credito e mettere in ginocchio i risparmiatori, alla vera abolizione delle province abrogando solo il diritto di voto dei cittadini, alla certezza della pena impedendo depenalizzazioni e svuota carceri, alla legittima difesa, al contrasto per l’immigrazione clandestina.
C’è un solo resistente al vero cambiamento, ha la faccia da ragazzo e il linguaggio del rottamatore, scelto dai poteri forti in quanto prototipo ideale per lasciare tutto com’è e svendere l’Italia nel più assordante silenzio”. È quanto ha dichiarato il capogruppo di Fratelli d’Italia-Alleanza nazionale Fabio Rampelli durante la presentazione della manifestazione del comitato Terra Nostra organizzata a Padova il 23, 24, 25 settembre dal deputato Walter Rizzetto.
