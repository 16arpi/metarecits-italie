Marcia per la vita, Meloni: FdI in piazza per dire no a società che decide di non curare un neonato contro parere genitori

“Fratelli d’Italia partecipa alla Marcia nazionale per la vita, dedicata quest’anno ad Alfie Evans, il bambino al quale abbiamo fatto avere la cittadinanza italiana perché i suoi genitori fossero liberi di continuare a curarlo qui in Italia all’ospedale Bambin Gesù. Siamo qui per dire che rifiutiamo una società che decide deliberatamente di non curare un neonato contro il parere dei suoi genitori. Il politicamente corretto delle volte è molto distante dall’umanità”.
Lo ha detto il presidente di Fratelli d’Italia, Giorgia Meloni, partecipando insieme ad una delegazione di parlamentari e sindaci di FdI all’ottava edizione della Marcia per la vita a Roma.


























































































































