Scuola, Rampelli: Insieme ai precari contro il concorso truffa salva-raccomandati

“Gli effetti della controriforma della scuola voluta da Renzi è sotto gli occhi di tutti. Dalle famiglie alla grande stampa hanno tutti capito ormai la truffa. Sui numeri: altro che 100mila assunzioni. I dati reali pervenuti dal ministero dell’Istruzione parlano, al netto delle nuove immissioni per turn over, di 50mila persone. Sulla fine delle supplenze, altro falso:  si continua a colmare con contratti a termine e supplenze brevi.  Per questo abbiamo partecipato al flash mob organizzato Azione Precari insieme al Mida oggi davanti alla Camera dei deputati. Continueremo a fare la nostra battaglia nelle istituzioni e in strada. Continueremo a farla affinché i precari storici siano stabilizzati riconoscendogli innanzitutto il merito di aver consentito allo stato di tenere aperte le scuole in questi decenni per suo conto”.

È quanto dichiara il capogruppo di Fratelli d’Italia-Alleanza nazionale Fabio Rampelli partecipando all’iniziativa di Azione Precari.
