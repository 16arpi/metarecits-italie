Fosse Ardeatine: barbarie che suscita ancora vergogna

“L’eccidio delle Fosse Ardeatine fu una barbarie che suscita ancora oggi vergogna e sgomento. 335 italiani, infatti, furono trucidati dalle truppe di occupazione naziste in segno di rappresaglia per l’attacco partigiano di via Rasella. Una pagina buia della storia e dell’orrore della seconda guerra mondiale, quella delle Fosse Ardeatine, che ha segnato una delle ferite più profonde, dolorose e tragiche inferte alla nostra comunità nazionale”.
Lo dichiara Tommaso Foti, capogruppo di Fratelli d’Italia alla Camera.
“Non dimentichiamo l’eccidio nazista delle Fosse Ardeatine, una ferita indelebile e una delle pagine più buie della nostra storia. In occasione dell’ottantesimo anniversario ribadiamo il nostro impegno per tramandare la memoria del sacrificio di 335 vittime innocenti, uccise ferocemente dalle truppe di occupazione naziste, alle giovani generazioni affinché queste stragi non accadano mai più”.
Così il Questore della Camera e deputato di Fratelli d’Italia, Paolo Trancassini, nell’ottantesimo anniversario dell’eccidio delle Fosse Ardeatine.

