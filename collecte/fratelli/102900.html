Roma 2024, appello Meloni a Raggi: Accetti sfida olimpica e dimostri capacità di governare evento senza sprechi e ruberie


«Nel giorno della tanto sospirata conferenza stampa sulla candidatura olimpica della Capitale ai Giochi del 2024 rivolgo il mio appello al sindaco di Roma, Virginia Raggi: sindaco Raggi, dimostri ai romani di credere in questa città. Dimostri al mondo di non temere i grandi eventi ma di essere in grado di organizzare e governare la candidatura olimpica senza sprechi e senza consentire ruberie. Perché rinunciare a prescindere a un evento che potrebbe rappresentare per l’economia di Roma e dell’Italia un incredibile volano, vuol dire per voi ammettere di non essere in grado di cambiare le cose e che il malaffare e la disonestà sono più forti di questa amministrazione: in sostanza che la rivoluzione annunciata non siete in grado di farla. Smentiteci accettando questa grande sfida, nell’interesse di Roma».
È quanto scrive su Facebook il presidente di Fratelli d’Italia, Giorgia Meloni.
