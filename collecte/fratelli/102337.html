Comunali, Lollobrigida: Al fianco di Nicola Franco per sfida ballottaggio in municipio VI

«Saremo al fianco di Nicola Franco in questo ballottaggio che lo vede protagonista nel Municipio VI di Roma. Il grande impegno di tutti i nostri candidati e il coinvolgimento della società civile, che ha fornito un apporto significativo alla campagna elettorale di Giorgia Meloni, sarà nuovamente di supporto a Nicola Franco. Non mancherà nessuno dei nostri consensi in una sfida che mette al centro i bisogni della popolazione di uno dei Municipi più in difficoltà della Capitale».
Lo dichiara Francesco Lollobrigida, responsabile nazionale Organizzazione di Fratelli d’Italia e coordinatore della lista civica “Con Giorgia”.
