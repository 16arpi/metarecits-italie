Coronavirus, Meloni: FdI sta presentando al Governo proposte concrete per garantire salute, tenuta tessuto produttivo e posti di lavoro

«Fratelli d’Italia sta presentando al tavolo di coordinamento tra centrodestra e governo sul Coronavirus numerose proposte concrete e di buonsenso per garantire la salute, la tenuta del tessuto produttivo e dei posti di lavoro. Tra le nostre priorità:  garantire la sicurezza sul posto di lavoro di chi è costretto a lavorare con sanificazione giornaliera dei locali e adeguati protezioni e regole comportamentali, il tutto con il supporto concreto ed economico dello Stato; premialità economiche a carico dello Stato per i lavoratori costretti a lavorare e premialità per le attività che garantiscono la continuità aziendale ed occupazionale, in questa fase di crisi nella quale molti potrebbero avere la tentazione di chiudere o licenziare; cassa integrazione per tutti e ammortizzatori sociali per Partite Iva; sospensione immediata degli adempimenti fiscali e versamenti contributivi, così come di mutui e cartelle esattoriali per famiglie e imprese colpite dall’emergenza, niente tasse per il periodo dell’emergenza; libertà d’impresa in questo momento drammatico e quindi zero burocrazia, niente ISA, niente ritenuta Irpef al 20 per cento per i lavoratori autonomi, abolizione del minimo contributivo Inps per artigiani e commercianti, possibilità di ricorrere ai voucher lavoro senza limitazioni; sostegno effettivo all’agricoltura eliminando ogni vincolo e limitazione al ricorso di forza lavoro e con un aiuto economico rilevante da parte dello Stato». 
Lo dichiara il presidente di Fratelli d’Italia, Giorgia Meloni.
