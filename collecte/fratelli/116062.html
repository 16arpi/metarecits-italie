Whirlpool, Rampelli: Vicinanza a dipendenti, Governo più a sinistra della storia abbandona lavoratori

“Il Governo più a sinistra della storia repubblicana non difende i lavoratori e sulla vicenda Whirlpool – che dal 1 novembre cesserà l’attività produttiva a Napoli – si volta dall’altra parte. Esprimo solidarietà ai dipendenti dell’azienda, presi in giro da promesse non mantenute e da un’incapacità congenita ad affrontare le crisi industriali. È l’eredità di Di Maio, disastri al Mise premiati con il ministero degli Esteri”.
 
E’ quanto dichiara in una nota Fabio Rampelli, vicepresidente della Camera e deputato di Fdi.
 
