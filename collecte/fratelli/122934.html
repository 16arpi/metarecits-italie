Congo, Meloni: FdI ha presentato interrogazione su notizia scorta Attanasio

«Apprendiamo dalla stampa che il Ministero degli Esteri avrebbe respinto la richiesta presentata nel 2018 dall’ambasciatore Attanasio di ottenere una scorta rafforzata. Al diplomatico sarebbe stata dunque negata la possibilità di avere quattro militari di scorta. Se la notizia fosse confermata saremmo di fronte ad un fatto molto grave per le nostre Istituzioni. Serve fare subito chiarezza: come Fratelli d’Italia abbiamo presentato un’interrogazione parlamentare al ministro Di Maio e ci auguriamo di avere il prima possibile risposte puntuali».
Lo dichiara il presidente di Fratelli d’Italia Giorgia Meloni.
