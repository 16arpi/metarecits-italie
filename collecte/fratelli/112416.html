Immigrati, Delmastro: Blocco navale per evitare stragi e inutili lacrime di coccodrillo

“Ancora due naufragi e 170 morti nel Mediterraneo in pochi giorni: uno al largo della Libia e l’altro del Marocco. Basta ipocrisia, basta lacrime di coccodrillo ogni qualvolta si ripete una strage in mare. Da anni Fratelli d’Italia chiede che al largo delle coste libiche venga istituito il blocco navale per impedire la partenza dei barconi della morte. Questo è l’unico provvedimento in grado di interrompere all’origine il fenomeno dell’immigrazione clandestina e la catena affaristica che parte dagli scafisti e che termina con la cosidetta accoglienza delle cooperative. Il governo Conte non perda altro tempo e chieda, anzi pretenda dall’Europa l’attivazione della fase tre della missione Sophia che prevede la ‘neutralizzazione delle imbarcazioni e delle strutture logistiche degli scafisti in mare e in terra’. Solo così eviteremo altre stragi in mare e altre inutili lacrime di coccodrillo”.
Lo dichiara Andrea Delmastro, deputato di Fratelli d’Italia e capogruppo FDI in commissione Esteri alla Camera.
