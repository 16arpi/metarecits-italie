Taglialatela: Governo della vergogna, ancora vantaggi a multinazionali gioco d’azzardo

I partiti che sostengono il Governo, dal Nuovo Centrodestra al Pd, hanno approvato un emendamento che di fatto vieta alle amministrazioni comunali di limitare la diffusione delle sale da gioco sui propri territori. Si tratta ovviamente di una vera e propria vergogna che conferma, insieme al maxisconto fiscale votato dagli stessi partiti alle società concessionarie dei videogiochi, quanto questo Governo sia servo delle multinazionali ed insensibile verso il benessere degli italiani.
  
Come Fratelli d’Italia faremo tutto quanto umanamente possibile per cancellare alla Camera la norma votata dal Senato. Non ci basteranno generici ordini del giorno così come proposto da Renzi. Sfidiamo le forze politiche che oggi piangono lacrime di coccodrillo a votare il nostro emendamento che punta a cancellare questa vergogna”.
E’ quanto dichiara Marcello Taglialatela, deputato di Fratelli d’Italia.
Roma, 20 dicembre 2013
