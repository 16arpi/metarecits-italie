Donzelli: Renzi peggio di Monti, Governo salva papà Boschi a danno dei risparmiatori

“Altro che rottamazione, con l’operazione di salvataggio delle banche Renzi è riuscito a fare peggio di Monti: non solo ha messo in ginocchio i risparmiatori, ma lo ha fatto perché fra gli istituti da salvare c’è quello al quale vertice siede il papà del Ministro Boschi”. Così il coordinatore dell’



​E​secutivo nazionale e capogruppo in Regione Toscana di Fratelli d’Italia​,​ Giovanni Donzelli​,​ commenta l’intervento del G​overno riguardante alcuni istituti di credito. “Secondo le cifre emerse il solo salvataggio di Banca Etruria costa ai risparmiatori mezzo miliardo di euro – aggiunge Donzelli – il governo mantiene così il suo stile, scegliendo di salvare i banchieri a discapito degli investitori onesti​. ​

Siamo di fronte al solito vizio del Pd che usa il potere per interessi privati e per salvaguardare gli amici degli amici – sottolinea l’esponente di Fratelli d’Italia – un fatto ancor più grave se si pensa all’enorme conflitto d’interesse che riguarda Elena Maria Boschi, Ministro delle riforme ed esponente di peso dell’esecutivo, fedelissima renziana. Dopo le spese pazze e gli scontrini fantasma, i debiti di famiglia coperti con soldi pubblici, la pensione pagata con i soldi pubblici, le assunzioni degli amici siamo di fronte all’ennesima ‘porcata’ di Renzi – conclude Donzelli – ancora una volta il governo si mostra prono alle grandi lobby, mostrandosi forte con i deboli e debole con i forti”.


