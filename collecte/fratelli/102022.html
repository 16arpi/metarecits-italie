Comunali Roma, Fidanza: Polito fa politica, un autogol il tweet su Meloni e Raggi

“Questa volta Polito ha esagerato, scrivendo frasi violente e dalla dubbia ironia ha segnato un autogol: chieda scusa, prima che a Meloni e Raggi, a tutti i lettori del Corriere della Sera che pensano che i suoi pareri siano ‘autorevoli’, ed invece non sono altro che giudizi da militante politico del Partito democratico. La sinistra grida allo scandalo quando ad essere attaccate sono le esponenti della sua parte politica, ma poi quando si tratta delle altre se ne frega e si permette di offendere e discriminare. Ci aspettiamo che anche le donne del Partito democratico e di Forza Italia vogliano esprimere il loro sdegno”. E’ quanto afferma il responsabile Enti locali di Fratelli d’Italia Carlo Fidanza, commentando il tweet dell’editorialista del Corriere della Sera Antonio Polito che ha suggerito a Virginia Raggi di “tagliarsi la lingua” e a Giorgia Meloni di “tagliarsi”.
