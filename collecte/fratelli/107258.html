Fascismo, Meloni a Gr Rai: Ogni volta a me domande da esame di storia mentre a Renzi non chiedete mai risposte su comunismo

“Il fascismo è finito 70 anni fa e non capisco il motivo per il quale in ogni campagna elettorale mi dobbiate fare un esame di storia. Non mi pare che quando Renzi sia intervistato gli venga chiesta una risposta sul comunismo. Sono un po’ stufa di queste domande e sarei molto grata se parlassimo di questo millennio e di cosa vuole fare Fratelli d’Italia per il bene dell’Italia e degli italiani. Perché finora non mi è stato chiesto nulla del nostro programma”.
Lo dichiara durante un’intervista a Rai Gr Parlamento il presidente di Fratelli d’Italia e candidato premier, Giorgia Meloni.
