M5s, La Russa: Normale che arretri se ha deputati come Giulia Sarti

“Mi interessa poco con chi Grillo farà intese in Europa e poco ho da spartire con il partito dell’Ukip ma finchè Grillo avrà deputati come Giulia Sarti, che senza avere neanche il voto del proprio portinaio, vogliono dettare la linea del partito e in forza al proprio vetero estremismo ideologico ricattare politicamente lo stesso Grillo, sarà normale che il M5S arretri piuttosto che avanzare”.
  
Così Ignazio La Russa, deputato di Fratelli d’Italia-Alleanza Nazionale commenta l’intervista a ‘La Stampa’ del deputato 5 Stelle Giulia Sarti.
Roma, 29 maggio 2014
