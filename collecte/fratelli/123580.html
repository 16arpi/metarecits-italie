Covid, Lollobrigida: paradossale a Pasqua possibile viaggiare all&#8217;estero ma non Italia

“A Pasqua sarà possibile viaggiare all’estero ma non in Italia. È semplicemente paradossale, che mentre tutto il sistema turistico italiano è fermo da mesi a causa di assurde restrizioni, gli italiani possano varcare i confini per trascorrere le vacanze pasquali in altre Nazioni. Se le persone vaccinate sono a basso rischio contagio e se un cittadino ha effettuato un tampone con risultato negativo, si deve dare loro la possibilità di frequentare le bellissime località del nostro paese, anche per far ripartire migliaia di imprese del comparto del turismo e della ristorazione che rispettano i protocolli anti-Covid. Il governo revochi le chiusure dei confini tra regioni, come richiesto da Federalberghi. Fratelli d’Italia si farà portavoce, in Parlamento, di questa richiesta”. 

Lo dichiara il capogruppo di  Fratelli d’Italia alla Camera, Francesco Lollobrigida.
