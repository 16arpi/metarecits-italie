Giornata della Legalità, Silvestroni: Minacce alla Ballico confermano emergenza legalità sul territorio

“Ritengo particolarmente significativo partecipare oggi alla giornata della legalità che si svolgerà ad Ariccia con la Procura della Repubblica di Velletri e gli studenti delle scuole superiori di zona. Un tema che fa parte del DNA di Fratelli d’Italia e che reputo quanto mai attuale anche alla luce degli incresciosi avvenimenti di Ciampino. Le intimidazioni indirizzate al nostro candidato Sindaco Daniela Ballico sono la rappresentazione plastica di un clima politico e sociale malato dove al confronto su idee e programmi sono stati sostituiti l’odio, la paura e la calunnia. Se c’è qualcuno che ha pensato di poterci intimorire e sostituire il confronto democratico con i duelli senza regole ha sbagliato mittente e anzi ci rende ancor più convinti che Fratelli d’Italia deve essere lo strumento in mano ai cittadini per riportare a Ciampino legalità, serietà e democrazia” lo ha dichiarato in una nota il deputato e Presidente provinciale romano di Fratelli d’Italia, Marco Silvestroni.
