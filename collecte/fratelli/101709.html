Sparatoria in pieno centro. Taglialatela: Continuano agguati in pieno giorno che minano l&#8217;incolumità delle persone. Ripeto, contro la camorra tolleranza zero

“Continuano gli agguati e le sparatorie nella nostra città. Anche oggi si è tornati a sparare in pieno giorno ed in pieno centro, tra la gente. Questi episodi di violenza mettono a repentaglio la sicurezza e l’incolumità dei tanti cittadini perbene che abitano Napoli e denotano lo stato di abbandono istituzionale nel quale è la nostra città.

Ripeto: vi è bisogno di adottare il principio della TOLLERANZA ZERO affinché Napoli venga fuori dal baratro e dai meccanismi di violenza diffusa che la stanno caratterizzando”, è quanto dichiara in una nota Marcello Taglialatela, Parlamentare di Fratelli d’Italia – An e candidato Sindaco di Napoli.

“Da mesi come fratelli d’italia denunciamo questo stato di abbandono e di mancanza di sicurezza della città. Lo abbiamo fatto anche attraverso un incontro avuto con il comando provinciale dell’arma dei carabinieri. È tempo di lavorare affinché napoli sia restituita ai tanti cittadini perbene che la abitano”.

“Per noi la giusta ricetta per combattere i criminali e dare sicurezza al territorio ed ai cittadini napoletani è quella della TOLLERANZA ZERO nei confronti dei criminali, della camorra, NO a qualsiasi forma di sconto di pena, indulto o amnistia”, ha concluso Taglialatela.
