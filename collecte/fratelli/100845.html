Parigi, Mollicone: FdI in piazza del popolo per solidarietà al popolo francese

Il responsabile nazionale della Comunicazione FdI An, Federico Mollicone, si è recato questo pomeriggio in piazza del Popolo a Roma per partecipare alla manifestazione convocata dai presidenti di municipio.
“Sono qui –  ha affermato – per esprimere, a nome del Gruppo, solidarietà al popolo francese e condannare questi atti di guerra che rievocano quel drammatico 11 settembre, data che ha segnato profondamente la storia dell’Occidente. Colgo l’occasione, inoltre, per  lanciare un appello al prefetto Gabrielli perché reagisca alle minacce degli estremisti rafforzando la sicurezza nella Capitale, simbolo della cristianità nel mondo ”.
