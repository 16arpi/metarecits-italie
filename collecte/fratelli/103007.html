Pil, Meloni: Politiche Renzi hanno creato più povertà e arricchiscono soliti noti

«Difficilmente l’economia italiana può tornare a crescere con le politiche che il Governo Renzi sta portando avanti. Si sono vantati di un segno positivo che riguardava il nostro Pil senza però dire che l’Italia è la Nazione che in assoluto cresce di meno tra tutte le economie europee. Questo significa che le politiche fatte per aiutare le grandi concentrazioni economiche, gli amici degli amici, le banche e la grande finanza contro gli interessi del popolo italiano hanno portato in realtà ad una maggiore povertà e arricchiscono i soliti noti».
Lo ha detto il presidente di Fratelli d’Italia, Giorgia Meloni, interpellata dai giornalisti alla Camera.
