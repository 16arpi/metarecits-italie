Appalti, FdI: Via minor prezzo quando coinvolgono posti di lavoro

“Va eliminato definitivamente il criterio del minor prezzo negli appalti che coinvolgono posti di lavoro. Quello della Regione Lazio è l’ennesimo bando che con una gara al ribasso ha inflitto un duro colpo agli operatori Cup delle Asl di Roma, che con il cambio di appalto hanno subito tagli di stipendio, declassamento dei livelli di contratto e blocco degli scatti di anzianità. Con una risoluzione abbiamo chiesto quindi al governo immediati interventi per tutelare tutti gli operatori a cui sono state imposte modifiche peggiorative dei contratti di lavoro, violando la normativa di settore”.
È quanto dichiarano in una nota congiunta i deputati di Fratelli d’Italia, Walter Rizzetto capogruppo in Commissione Lavoro e Fabio Rampelli Vice Presidente della Camera dei Deputati.
