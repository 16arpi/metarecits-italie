Colosimo: noi coerenti, Foschi pensi a contraddizioni del suo partito

Quando c’è una polemica sterile e inutile, ecco che, con puntualità svizzera, ci si catapulta Foschi. Stavolta usa il pretesto dell’inno nazionale per scagliarsi contro il nostro movimento. Foschi pensi alle contraddizioni sue e del suo partito, che si appresta a dare vita a uno dei più grossi inciuci della storia repubblicana, condividendo un’alleanza che rischia di andare da Fini a Ferrero.
  
Questo sì che è un bel pastrocchio ridicolo, non certo la posizione di ‘Fratelli d’Italia’, che difende il bipolarismo, e che nell’ambito della coalizione di centrodestra si propone come valida alternativa a Pdl e Lega.
 
E’ quanto dichiara il consigliere regionale di ‘Fratelli d’Italia-Centrodestra nazionale’, Chiara Colosimo.
