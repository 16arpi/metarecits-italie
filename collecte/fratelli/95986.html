Alluvione in Sardegna, Matteo Sanna: Trasferire Vigili del Fuoco sardi in servizio nelle altre Regioni in SARDEGNA

Positive parole Letta su Patto Stabilità, come richiesto anche da nostri Deputati ma serve uno sforzo per sospendere le scadenze fiscali e tributarie per i Comuni più colpiti. Avevo già espresso, in precedenza, visto l’emergenza incendi, della necessità impellente che i vigili del fuoco sardi, operanti nelle altre Regioni d’Italia, richiedenti di trasferimento nell’isola, venissero prontamente distaccati per le urgenti operazioni. Oggi, davanti all’emergenza e la più importante opera di messa in sicurezza e ricostruzione, rinnovo con forza questo appello. Trasferire nell’isola i nostri conterranei” è l’appello del capogruppo in Consiglio Regionale di Fratelli d’Italia, Matteo Sanna, gallurese e testimone diretto del disastro.
  
 
“E’ importante partire subito con l’opera di ricostruzione e in questo caso serve l’aiuto di persone preparate e qualificate. Nella tragedia è un bel segnale la solidarietà e l’affetto che arriva alla Gallura in particolar modo dal resto dell’Isola ma anche da tutte le altre Regione Italiane” continua l’esponente, originario e residente nel Comune di Telti “E’ stata positiva l’apertura del Presidente del Consiglio Letta nel liberare i fondi bloccati dal Patto di Stabilità ma occorre anche sospendere le scadenze fiscali e tributarie, in modo da far respirare i cittadini, i lavoratori che in questo momento sono a terra” conclude Matteo Sanna
Matteo Sanna Capogruppo Fdi Consiglio Regionale della Sardegna
 
