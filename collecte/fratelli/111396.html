Rogo Primavalle, Meloni: Sfratto Museo è azione vigliacca Raggi, da FdI interrogazione parlamentare e mozione in Campidoglio

“A Roma proliferano occupazioni abusive e zone franche ma la Raggi sfratta il museo che ricorda il rogo di Primavalle, uno dei crimini più orrendi degli anni di piombo. Questo è il trattamento riservato dal M5S alla memoria dei fratelli Stefano e Virgilio Mattei, 8 e 22 anni, bruciati vivi nell’incendio dello loro casa appiccato nella notte dai militanti di Potere operaio. É una delle azioni più vigliacche che l’amministrazione grillina abbia potuto fare. FdI ha presentato un’interrogazione in Parlamento e depositerà una mozione in Campidoglio per chiedere conto di questa scelta”.
E’ quanto dichiara su Facebook il presidente di Fratelli d’Italia, Giorgia Meloni.
