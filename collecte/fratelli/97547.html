Iraq, &#8220;basta persecuzioni cristiani&#8221;: FdI-An distribuisce&#8230;

…10MILA FAZZOLETTI BIANCHI. Quasi 10mila i fazzoletti regalati, 20 spiagge coinvolte in tutta Italia, circa 400 militanti e dirigenti presenti nei gazebo e nei punti di distribuzione allestiti:
  
 queste le cifre del primo week end che Fratelli d’Italia-Alleanza nazionale ha dedicato alla campagna di sensibilizzazione “Basta persecuzione dei cristiani nel mondo #siamotuttiN”. Un’iniziativa di solidarietà trasversale, per dire basta al massacro e che consiste nell’indossare un fazzoletto bianco al polso che riporta il simbolo “ن” , la N araba con la quale i fanatici di Isis hanno marchiato le case dei cristiani di Mosul.
«Quanto sta avvenendo in Medio Oriente e in molte altre parti del mondo contro le comunità cristiane scuote le coscienze. Chiediamo agli italiani di aderire a questa campagna e di indossare un fazzoletto o un bracciale bianco. Sarà questo un modo per dire al governo e al mondo intero che non chiuderemo gli occhi di fronte a un massacro che si sta compiendo ai danni di uomini donne e bambini che hanno come unica colpa quella di essere cristiani» ha spiegato il presidente di FdI-An, Giorgia Meloni.
Tra le località coinvolte ci sono, tra le altre: San Benedetto del Tronto, Jesolo, Bari, Albenga, Catania, Palermo, Riccione, Messina. Un banchetto è stato allestito anche a Ponte Milvio a Roma. La mobilitazione verrà replicata anche il prossimo fine settimana, e coinvolgerà anche altre spiagge italiane tra le quali Ostia e Anzio.
Intanto la campagna prosegue sul web: su facebook consiste nel mettere come immagine del profilo il simbolo “ن” e fazzoletti bianchi come immagine di copertina; su twitter con l’hashtag #siamotuttiN.
Roma, 25 agosto 2014
