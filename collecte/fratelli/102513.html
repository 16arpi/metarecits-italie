Missioni, Cirielli: Grande soddisfazione per approvazione di questa proposta di legge

 
“Fdi-An esprime grande soddisfazione per l’approvazione di questa proposta di legge. Si tratta di un importante strumento legislativo per dare unitarietà di azione alla politica estera e  di pace che l’Italia svolge nel mondo, per dare certezza e forza ai nostri militari impegnati.  L’Italia sistemizza 30  anni di interventi all’estero, con una legge che dà centralità al Parlamento nel quadro art. 11 Costituzione. Questa proposta raccoglie il lavoro svolto già nella scorsa legislatura e ho ritenuto di dare coerenza e unitarietà a quanto realizzato allora con l’attuale ministro Pinotti. Il Parlamento oggi è riuscito a cogliere al meglio il lavoro di diverse maggioranze che si sono succedute. Voglio ringraziare anche la struttura dirigenziale della Camera. Il loro ruolo è stato determinante per il supporto preziosissimo e di altissima qualità”. È quanto ha dichiarato il deputato di Fratelli d’Italia-Alleanza nazionale Edmondo Cirielli, primo firmatario della proposta di legge  Disposizioni concernenti la partecipazione dell’Italia alle missioni internazionali.
