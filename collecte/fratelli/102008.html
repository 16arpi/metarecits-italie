Roma, La Russa: Fantasioso sondaggio tecnè, Meloni avanti 5 punti rispetto a Marchini

 
“Leggo un fantasioso sondaggio realizzato da Tecne’, che è lo stesso istituto che solo poche settimane fa dava Bertolaso al 18% (salvo poi scendere al 6% prima di scegliere di ritirarsi), secondo il quale ci sarebbe un ‘testa a testa’ tra Marchini e Meloni. Peccato che sempre oggi, noi abbiamo avuto dal nostro sondaggista di fiducia Masia, una rilevazione secondo la quale la Meloni stacca Marchini di ben 5 punti percentuali e sempre la Meloni risulta essere l’unico candidato capace di impensierire il candidato 5 Stelle Raggi. I sondaggisti sono liberissimi di dare numeri. Noi però stiamo monitorando tutti i sondaggi che confronteremo con il risultato finale delle elezioni così da valutare poi ogni opportuna azione”.
Lo dichiara Ignazio La Russa, deputato di Fratelli d’Italia.
