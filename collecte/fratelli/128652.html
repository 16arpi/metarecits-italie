Carburanti, Meloni: dopo parole Ministro Cingolani, Governo intervenga per fermare speculazione

“Dopo le parole del ministro Cingolani sull’ingiustificato aumento di gas e benzina, il Governo ha il dovere di intervenire immediatamente per fermare la speculazione. Stiamo attraversando una crisi potenzialmente devastante che rischia di bloccare il nostro sistema produttivo, già messo a dura prova da due anni di folle gestione della pandemia. Non c’è più un minuto da perdere, non fermare gli speculatori significa fare il loro gioco. Il Governo intervenga. Adesso”. 
Lo scrive su Facebook il presidente di Fratelli d’Italia Giorgia Meloni.

