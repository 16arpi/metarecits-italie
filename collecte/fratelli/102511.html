Migrante ucciso, Meloni: Cordoglio per morte Emmanuel, inquirenti facciano luce sul caso e responsabili siano puniti


«A nome mio e di Fratelli d’Italia esprimo profondo cordoglio per la morte di Emmanuel Chidi Namdi, arrivato in Italia lo scorso settembre e da qualche mese ospite del seminario vescovile di Fermo. Un vero richiedente asilo, cristiano perseguitato dai fondamentalisti islamici di Boko Haram, fuggito dalla Nigeria con sua moglie dopo l’assalto a una chiesa, nel corso del quale avevano perso la vita i genitori. Ieri è morto a 36 anni dopo essere stato picchiato per aver difeso la sua donna. Mi auguro che gli inquirenti facciano al più presto luce sul caso e i responsabili siano puniti. Alla sua compagna Chinyery la mia totale vicinanza e solidarietà».
Lo scrive su Facebook il presidente di Fratelli d’Italia, Giorgia Meloni.
