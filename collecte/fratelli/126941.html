Immigrazione, Meloni: bene parole Weber Stoltenberg su vicinanza stati est Europa

«Bene il presidente del gruppo del Partito popolare europeo, Manfred Weber e il segretario generale della NATO Jens Stoltenberg che esprimono vicinanza agli Stati dell’Est Europa che contrastano l’immigrazione illegale di massa proveniente dalla Bielorussia e usata come arma di ricatto dal regime di Lukashenko. Solo la sinistra italiana continua a schierarsi contro chi chiede il rispetto del diritto internazionale e la difesa dei confini nazionali, isolando l’Italia nel contesto europeo».

Lo dichiara il presidente di Fratelli d’Italia e dei Conservatori europei (ECR Party), Giorgia Meloni.
