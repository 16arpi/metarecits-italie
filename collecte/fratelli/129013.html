Fisco, Meloni: Governo Draghi si accanisce sull&#8217;economia reale, FdI si batterà per scongiurare ennesima batosta ai danni di commercianti autonomi


“È incredibile come il Governo Draghi continui ad accanirsi sull’economia reale. Invece di aiutare chi è rimasto aperto nonostante la pandemia ed è alle prese con il caro bollette, l’Esecutivo ha previsto nella bozza del decreto Pnrr 2 di anticipare al 30 giugno 2022 l’entrata in vigore delle sanzioni agli esercenti e professionisti sprovvisti di Pos e l’obbligo di fatturazione elettronica per le partite Iva in regime forfettario. Fratelli d’Italia si batterà in Parlamento per scongiurare quest’ennesima batosta ai danni di commercianti e autonomi, trattati ancora una volta dalla sinistra come potenziali evasori da punire e mettere in ginocchio. Libertà di impresa, meno vincoli e burocrazia: questa è la strada da seguire per aiutare cittadini e imprese”.
Lo dichiara il presidente di Fratelli d’Italia Giorgia Meloni.
