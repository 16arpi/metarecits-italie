Mes, Meloni: Molti esponenti M5s si agitano per convincere loro base che odg di FdI era pagliacciata, da tabulato 20 deputati non hanno seguito diktat partito


«Vedo che molti esponenti Cinquestelle si agitano per convincere la loro base che il nostro ordine del giorno contro il Mes era una pagliacciata, giustificando così il loro clamoroso voto contrario. Però c’è un problema in questa loro narrazione: tra favorevoli al nostro Odg, astenuti e deputati che hanno tolto la tessera per non votare contro, risulta dal tabulato che almeno 20 deputati del Movimento non avrebbero seguito il diktat di partito. 
Cosa significa secondo voi?
P.s. Ma quando si vota sulla piattaforma Rousseau sul MES? Sono curiosa di sapere cosa ne pensa la base grillina dell’apertura fatta dal M5S. O questa volta niente democrazia diretta?». 
Lo scrive su Facebook il presidente di Fratelli d’Italia Giorgia Meloni. 
