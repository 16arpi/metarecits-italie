Fratelli d&#8217;Italia: Francesco Lollobrigida nuovo capogruppo alla Camera

L’assemblea dei deputati di Fratelli d’Italia ha eletto oggi Francesco Lollobrigida nuovo capogruppo alla Camera. Lollobrigida – già consigliere e assessore alla Regione Lazio e responsabile organizzazione di FDI- subentra a Fabio Rampelli, eletto lo scorso 13 giugno vice presidente della Camera. I deputati di Fratelli d’Italia ringraziano il capogruppo uscente Rampelli per aver guidato egregiamente il gruppo parlamentare sin dalla scorsa legislatura, consentendo altresì a FDI di essere uno dei gruppi più produttivi e rivolgono al contempo a Francesco Lollobrigida i migliori auguri di buon lavoro.
“Sono onorato – dichiara il neo capogruppo Lollobrigida – di essere stato scelto dal presidente Meloni e dai miei colleghi per raccogliere un testimone oneroso: rappresentare l’identità, la storia e le idee di Fratelli d’Italia alla Camera dei Deputati. È una sfida che mi riempie di entusiasmo e che cercherò in tutti i modi di onorare. Grazie al capogruppo uscente Fabio Rampelli per il grande lavoro che ha permesso a FDI di essere autorevole e riconosciuto in Parlamento”.
Lo comunica una nota dell’ufficio stampa di Fratelli d’Italia.
