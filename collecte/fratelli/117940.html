Coronavirus, De Carlo: In Veneto FdI sostiene regione con versamenti su conto

“Faccio appello a tutti i militanti e a tutte le sezioni di Fratelli d’Italia del Veneto affinché sostengano gli importanti sforzi in atto per l’emergenza Covid-19 da parte della Regione con versamenti volontari sul seguente conto dell’Ente:
IBAN:IT71V0200802017000105889030, SWIFT-BIC: UNCRITMM, CAUSALE: SOSTEGNO EMERGENZA CORONAVIRUS, INTESTATO A: REGIONE DEL VENETO.
Secondo gli accordi con la Protezione civile infatti, la Regione Veneto può acquistare autonomamente materiale sanitario per far fronte al crescente fabbisogno. Quindi, per evitare un’inutile dispersione di risorse, sostenendo anche la campagna del Presidente Zaia di questi giorni, invito ad effettuare versamenti sul conto regionale. La Regione stessa poi, distribuirà quanto acquistato secondo principi di priorità. Ad esempio, le mascherine, che devono essere cambiate due volte al giorno, saranno distribuite prima al personale sanitario, poi a Forze dell’ordine e Protezione civile. Già in occasione della tempesta Vaia FdI Veneto si mobilitò a sostegno della Regione e anche in questa occasione non sarà da meno”.
Lo dichiara Luca De Carlo, deputato e coordinatore regionale di Fratelli d’Italia del Veneto.
