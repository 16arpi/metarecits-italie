Sicilia, La Russa-Lollobrigida: Bene volontà Fi di raccogliere invito Meloni&#8230;

…FDI INSISTE PER INCONTRO FORZE ALTERNATIVE A CENTROSINISTRA E M5S. «Bene la volontà espressa da Forza Italia, attraverso il coordinatore regionale Miccichè, di raccogliere l’invito del presidente Meloni a riunire tutte le forze davvero alternative al centrosinistra e al M5S per restituire un governo credibile alla Regione Siciliana. Costruire una coalizione vincente, un programma credibile e scegliere la migliore guida devono essere per tutti il punto di arrivo. Ovviamente incontrarsi è necessariamente il primo atto concreto. Insistiamo affinché l’incontro con i soggetti politici rappresentativi, a partire da Forza Italia, Lega e l’area che ha espresso l’autorevole candidatura di Nello Musumeci, si tenga se non il 15 almeno entro la fine di maggio, senza necessità di aspettare l’esito delle consultazioni di giugno che in Sicilia spesso ci vedono su posizioni diversificate e il cui esito (che nulla ha a che fare con le regionali) può solo complicare e non facilitare l’intesa».
È quanto dichiarano il deputato di Fratelli d’Italia, Ignazio La Russa, e il responsabile nazionale organizzazione di FdI, Francesco Lollobrigida.
