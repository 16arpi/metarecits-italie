Roma, Delmastro: Berlusconi fa un regalo a Renzi se non sostiene Meloni












“Persino uno di sinistra come Scalfari su ‘Repubblica’ ha scritto quello che evidente a tutti, cioè che l’unica strada per salvare la faccia Berlusconi ce l’ha abbandonando Marchini e sostenendo la Meloni, unica candidata di centrodestra in grado di vincere a Roma. Facciamo fatica a credere che Berlusconi sia così miope da ignorare l’occasione che ha il centrodestra per governare nella Capitale con la candidatura del leader di Fratelli d’Italia, che così tanti consensi sta riscuotendo fra i cittadini. Quella per il Campidoglio non può essere considerata una partita ‘solo romana’: un rifiuto ad appoggiare Giorgia Meloni per rimanere su Marchini significherà davvero che la sua scelta è fare un regalo al candidato del Pd e di Renzi, Roberto Giachetti”. E’ quanto afferma il responsabile cultura e formazione di Fratelli d’Italia Andrea Delmastro.















