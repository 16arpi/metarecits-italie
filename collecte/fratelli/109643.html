Vitalizi, Cirielli: Abolizione privilegio è nostra proposta. Il M5S ha copiato male

“Fratelli di Italia ha votato a favore nell’ufficio di presidenza all’abolizione dei vitalizi perché la cancellazione del privilegio è una nostra proposta presentata nella scorsa legislatura e su cui il M5S si astenne”: è quanto dichiara Edmondo Cirielli, Questore della Camera dei Deputati.
“L’abolizione di un privilegio è un fatto positivo. Anche se la delibera non risolve alcuni aspetti che avevano evidenziato nelle riunioni dell’ufficio di presidenza. Aspetti che espongono la riforma a vizi di costituzionalità nella parte in cui riduce fino al 91% le pensioni di ex parlamentari o loro congiunti ultraottuagenari senza rispettare i criteri fissati dalla legge Dini del 1996 che è bene ricordare vale per tutti gli italiani” – spiega Cirielli.
“Se il M5S non avesse copiato male la mia proposta oggi avremmo avuto la certezza, senza timori di ricorsi, di aver liquidato per sempre un odioso privilegio” – conclude il Questore della Camera
