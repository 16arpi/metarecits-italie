Manovra, Silvestroni: La Lega getta la maschera, bocciato odg per il raddoppio pensioni invalidità

“Oggi stiamo discutendo gli ordini del giorno sulla Legge di Bilancio. Come primo firmatario ho ribadito nel mio OdG che il faro di qualsiasi manovra di buon senso e della democrazia Italiana deve essere la dignità del suo popolo.
Il RADDOPPIO DELLE PENSIONI DI INVALIDITÀ portandola a 780 Euro è il traguardo della giustizia sociale e economica. Un invalido oggi percepisce una pensione inferiore a 300 euro. Meno della metà di quanto si vuole dare a persone abili al lavoro con il reddito di cittadinanza. Il governo non può salvarsi la coscienza accogliendo il mio ordine del giorno come una semplice raccomandazione. Per questo ho chiesto di esprimersi con il voto. Un voto che ha fatto calare la maschera soprattutto alla Lega che, appiattita sul Movimento 5 stelle, ha bocciato la proposta. Il Governo del cambiamento continua a spendere più per un immigrato che per un italiano invalido” lo ha dichiarato il deputato di Fratelli d’Italia nel suo intervento in Aula per illustrare l’ordine del giorno a sua firma.
