Crollo ponte, Urso: Per desecretare atti Toninelli aspetta di tornare da vacanze?

“Secondo notizie di stampa sembra che la Procura di Genova, che sta indagando sul crollo del ponte Morandi, abbia avviato le procedure per acquisire direttamente da Autostrade il Contratto di concessione con tutti gli allegati ancora secretati dal Ministero. Perché Toninelli non mantiene la promessa di desecretare tutti gli atti del Contratto? Aspetta di tornare dalle vacanze?”.
Lo dichiara il senatore di Fratelli d’Italia, Adolfo Urso, vicepresidente del Comitato parlamentare per la sicurezza nazionale.
