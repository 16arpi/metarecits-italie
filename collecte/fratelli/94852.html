Al via dal 19 marzo costituenti regionali e campagna nazionale

L’organizzazione di Fratelli d’Italia prosegue a ritmi serrati. Martedì 19 marzo sarà pubblicata sul sito www.fratelli-italia.it la composizione delle Costituenti regionali provvisorie e quelle delle città al di sopra dei 750 mila abitanti di tutta Italia. Entro il 29 marzo sarà la volta delle Costituenti provinciali.
  
Sempre da martedì prenderà il via la campagna nazionale di adesioni. Per tutto il mese di marzo e fino al 10 aprile saranno organizzate Assemblee provinciali e regionali per analizzare il voto, preparare le elezioni amministrative, aprire la campagna di adesioni e organizzare la manifestazione nazionale del movimento del 13 aprile. Nell’occasione saranno tenuti incontri in ogni regione con le altre forze di centrodestra, parlamentari e non.
 
Lo dice il deputato e cofondatore di Fratelli d’Italia, Fabio Rampelli.
