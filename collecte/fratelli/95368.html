Idem, Meloni: Dimissioni sarebbero gesto importante

«Le dimissioni da ministro di Josefa Idem sarebbero un gesto importante e significativo, nonché un forte segnale di rispetto verso le Istituzioni e quello che rappresentano. Viviamo in un tempo nel quale la politica, per recuperare la fiducia dei cittadini, deve stare un passo avanti alla società e dare il buon esempio. Sono certa della buona fede della Idem e nessuno l’ha mai messa in dubbio, ma un atto di responsabilità dopo quanto è accaduto è auspicabile».
Lo dichiara il presidente dei deputati di Fratelli d’Italia, Giorgia Meloni.
Roma, 20 giugno 2013
