Perugia. FdI: Al via oggi l&#8217;iniziativa &#8216;Decidi tu le priorità per la tua città&#8217;

Fratelli d’Italia organizza il primo appuntamento di ‘Decidi tu’ al mercato di Pian di Massiano di Perugia. Sabato 15 giugno dalle ore 10 saranno presenti, tra gli altri, anche eletti e dirigenti del movimento, tra cui Andrea Lignani Marchesani, Emanuele Prisco, Marco Squarta e Franco Zaffini. L’iniziativa proseguirà nei prossimi giorni in altri quartieri della città. Ai cittadini sarà sottoposto un breve questionario di tre domande, riguardanti le scelte da adottare per la sfida delle elezioni amministrative del prossimo anno nel Comune capoluogo. I risultati saranno messi a disposizione degli alleati e dei cittadini per costruire insieme l’alternanza politica di cui Perugia ha bisogno. 
  
 
“Ripartiamo dal dare la parola ai cittadini – spiega Emanuele Prisco, portavoce regionale di Fratelli d’Italia e consigliere comunale di Perugia – raccogliendone le istanze necessarie a costruire la ‘coalizione del cambiamento’ di cui Perugia e le altre città umbre hanno bisogno per superare la statica gestione del potere della sinistra umbra. Partecipare è importante per dare un segnale alla città che la sfida al sistema di potere della sinistra è partita e che si sta facendo sul serio”. 
Perugia, 13 giugno 2013
