Marche, Meloni: Forza Italia utile idiota della sinistra

«Nelle Marche, Forza Italia rischia di essere l’utile idiota della sinistra, perché quello che si sta materializzando tra Spacca e Ceriscioli è un congresso interno al Pd. Si tratta di due facce di quelli che hanno governato la Regione Marche negli ultimi dieci anni: uno lo ha fatto da governatore e l’altro da capo del partito di maggioranza. Oggi hanno litigato e fanno finta di essere su sponde diverse: a casa nostra rimangono sempre la sinistra. Un partito come Fratelli d’Italia che vuole rappresentare l’alternativa a Renzi e alla sinistra non si schiera con una delle sue rappresentanze. L’unica alternativa è il “fronte anti-Renzi” con la candidatura di Francesco Acquaroli».
È quanto ha detto il presidente di Fratelli d’Italia, Giorgia Meloni, interpellata dai giornalisti a margine della visita di questa mattina al mercato di Pesaro.
