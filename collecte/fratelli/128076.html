Tumori, Bellucci: Prevenzione è atto d&#8217;amore verso noi stessi

“Da due anni, la Giornata Mondiale Contro il Cancro che si celebra il 4 febbraio impone una riflessione in più. La pandemia ha stravolto il nostro Sistema Sanitario Nazionale, il Covid-19 ha compresso notevolmente il trattamento delle altre patologie, circa il 20-30 % dei trattamenti oncologici sono stati perlomeno ritardati, se non cancellati, a cui si è aggiunto un imponente arresto degli esami volti alla prevenzione. Sappiamo bene come diagnosticare per tempo il cancro rappresenti un vantaggio inestimabile per la sua sconfitta. Le diagnosi tardive compromettono l’efficacia delle varie terapie, la qualità e l’aspettativa di vita. È necessario che il Governo investa e potenzi le strutture e gli organici come sta chiedendo Fratelli d’Italia in occasione di ogni provvedimento utile, e, al contempo, sensibilizzi la nostra popolazione – anche giovane – sull’importanza dei controlli periodici.  Il cancro non aspetta, anticiparlo è l’arma migliore che abbiamo a disposizione.”
Lo dichiara Maria Teresa Bellucci, Deputato e capogruppo FDI in commissione affari sociali.
