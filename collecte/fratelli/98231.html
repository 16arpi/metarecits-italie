Camera, La Russa: In aula ho ribadito posizione FdI su cambi casacca&#8230;

…DA ALTRI MESCHINI INSULTI. “Qualche distratto (e inutilmente agitato) deputato ex grillino, non ha compreso che il mio breve intervento in Aula, avvenuto dopo l’annuncio di un deputato 5 Stelle di voler cambiare gruppo parlamentare…

…aveva solo il preciso intento di riaffermare che l’ambizione di Fratelli d’Italia-Alleanza Nazionale (e in passato di tutto il centrodestra) è quella di modificare l’art. 67 della Costituzione per consentire che la legge ordinaria possa disciplinare i casi in cui l’eletto ‘interrompa’ il rapporto di coerenza con gli elettori che lo hanno scelto come loro parlamentare”.
Così Ignazio La Russa, deputato di Fratelli d’Italia-Alleanza Nazionale ritorna sulle polemiche sorte dopo il suo intervento in Aula.
“Non a caso – conclude La Russa – alla riforma costituzionale attualmente in discussione abbiamo presentato emendamenti esattamente con queste parole. Che qualcuno prenda come offesa personale questa mia trasparente e tradizionale posizione politica o peggio, che si inalberi anche con meschini insulti qualcuno diventato deputato per ‘grazia grillina ricevuta’ e trasmigrato in altri lidi, è veramente il colmo”.
