Roma Municipio XI. Ancora aggressioni, intervengano autorità

Ancora violenza nei confronti di Fratelli d’Italia, ancora una volta ai danni del gazebo di viale Leonardo Da Vinci, nel Municipio XI. La scorsa notte, infatti, ignoti hanno tentato di appiccare un incendio alla base del gazebo, fortunatamente non riuscendo a bruciare tutta la struttura. È la seconda aggressione che subiamo nel giro di poche settimane, a dimostrazione che il lavoro svolto sul territorio dai
  
nostri militanti e volontari sta dando fastidio a molti. Non ci fermeranno di certo queste vigliaccate, ma i continui attacchi e questo clima di violenza non sono più tollerabili, per questo ribadiamo alla Questura e alla Prefettura di Roma di attivarsi affinché si possa continuare la campagna elettorale nel giusto rispetto. Abbiamo perso il conto delle aggressioni ai danni di Fratelli d’Italia, cos’altro dovrà accadere prima che qualcuno intervenga?.
È quanto dichiarano in una nota congiunta gli esponenti di ‘ Fratelli d’ Italia – Centrodestra Nazionale’, Andrea De Priamo, presidente della Commissione Ambiente di Roma Capitale e candidato alla Regione Lazio per FdI; Marco Perissa, candidato alla Camera dei Deputati nel collegio Lazio I per FdI e Glauco Rosati, capogruppo FdI nel Municipio XI.
Roma, 6 febbraio 2013
 
