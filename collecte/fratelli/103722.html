Ludopatia-mafia, Taglialatela: Votiamo a favore, ma Governo sia più sensibile per contrastare la dipendenza dai giochi

“Fratelli d’Italia-Alleanza nazionale vota a favore della Relazione sulle infiltrazioni mafiose e criminali nel gioco lecito e illecito. Lo facciamo per senso di responsabilità e per il doveroso apprezzamento del lavoro fatto dalla commissione Anti-mafia.  C’è tuttavia un problema, che per coerenza dobbiamo denunciare. La relazione non affronta il problema principale: la lotta alla ludopatia, alla dipendenza dai giochi che affligge tanti italiani e distrugge tante famiglie. Non spettava alla commissione affrontare questo tema   ma spetta al Parlamento e al Governo combattere  questa piaga: colpire le infiltrazioni sì ma lavorare anche ridurre il gioco lecito. Basterebbe ridurre i punti di gioco,  impedire l’installazione di macchinette negli esercizi pubblici. Si ha la sensazione che non ci sia abbastanza attenzione da parte del Governo rispetto a  questo  problema. I dati sono terrificanti: ogni italiano spende, pur non giocando, 1500 euro per il cosiddetto gioco lecito”.  È quanto ha dichiarato il deputato di Fratelli d’Italia-Alleanza nazionale Marcello Taglialatela intervenendo in aula sulla relazione presentata dalla commissione Antimafia.
