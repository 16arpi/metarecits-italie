FdI, Meloni: Per Toscani sono ritardata, fiera di dare fastidio a una persona così miserabile

“Il radical chic (con tessera Pd in tasca) Oliviero Toscani, fotografo di Benetton, dice alla trasmissione “La Zanzara” che io sono “brutta e volgare”, che “gli dà fastidio la mia estetica” e che “sono ritardata”. Non risponderei a qualcuno che disistimo così profondamente, se non ci fossero in queste poche parole svariate forme di razzismo viscerale. Razzismo contro le donne, costrette – indipendentemente da ciò di cui si occupano – a dover rendere conto del loro aspetto fisico. E, molto peggio, razzismo verso il dramma di chi soffre di disturbi psichici. Voglio dire che sono profondamente fiera che la mia presenza dia fastidio a una persona così miserabile”.
E’ quanto scrive su Facebook il presidente di Fratelli d’Italia, Giorgia Meloni, pubblicando un video che riporta le dichiarazioni del fotografo Oliviero Toscani nella trasmissione ‘La Zanzara’ su Radio 24.
﻿
