Manovra, Meloni: Da Governo abusivo arriva mazzata per professionisti e partite IVA

«Piano piano scoprono le carte. Ecco la mazzata contro professionisti e partite IVA: dovranno dire addio al “forfettino” e alla flat tax al 15% per passare al regime analitico. In sostanza tutti saranno costretti ad aprire un conto corrente dedicato dove tracciare tutte le entrate e le uscite dell’impresa o dello studio, per permettere poi al fisco di schedare tutti i movimenti. Il Governo degli abusivi PD-M5S è un governo che dimostra la sua antitalianità massacrando di tasse e burocrazia chi lavora e produce».
È quanto scrive su Facebook il presidente di Fratelli d’Italia, Giorgia Meloni.
