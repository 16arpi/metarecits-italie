Lazio, Silvestroni: Mozione sfiducia a Zingaretti svolta che cittadini aspettano

“Fratelli d’Italia come sempre si conferma la leva del centrodestra, anche in Regione Lazio. Tutti i gruppi della coalizione in Consiglio hanno infatti sottoscritto la nostra mozione di sfiducia a Zingaretti. E’ la svolta che i cittadini del Lazio aspettano per dimenticare definitivamente i disastri della sinistra”. Lo dichiara il deputato di Fratelli d’Italia Marco Silvestroni, dopo la presentazione alla Camera della mozione di sfiducia al presidente Zingaretti, alla presenza dei consiglieri regionali FDI promotori dell’iniziativa Fabrizio Ghera (capogruppo), Chiara Colosimo e Giancarlo Righini, e dei capigruppo regionali del centrodestra Stefano Parisi (EPI), Antonello Aurigemma (FI), Angelo Tripodi (Lega) e Massimiliano Maselli (Noi con l’Italia).
