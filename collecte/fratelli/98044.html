Tor Sapienza, Rampelli: Il 16 ottobre preavvisammo Alfano su Tor Sapienza&#8230;

…CHI HA SOTTOVALUTATO ORA PAGHI… “Tre settimane fa ho presentato un’interrogazione su Tor Sapienza al Ministro Alfano, una polveriera pronta a esplodere. Avevamo segnalato al governo, l’esigenza di un intervento per ridurre la presenza di extracomunitari ospitati in quella struttura di accoglienza.

Il disagio sociale stava montando e noi l’abbiamo correttamente segnalato al Governo. Che si è voltato dall’altra parte. Infatti nessuna risposta è arrivata, nemmeno una richiesta informale di un qualunque ‘portaborse’ per capire la natura dei fatti denunciati. A questo punto abbiamo la prova provata che Renzi non ha affatto percepito la gravità dell’impatto che l’immigrazione irregolare sta registrando sul territorio e il rischio che nascano fenomeni d’intolleranza dettati da esasperazione e degrado sociale”. E’ quanto dichiara il capogruppo di Fratelli d’Italia-Alleanza nazionale Fabio Rampelli che il 16 ottobre aveva presentato un’interrogazione sull’emergenza sociale a Tor Sapienza al ministro dell’Interno Angelino Alfano.
L’interrogazione, firmata da Fabio Rampelli,  è stata pubblicata sul sito della Camera con il n. 4-06432.
