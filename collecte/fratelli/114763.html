Imprese. Bertacco: Di Maio prenda lezioni da assessore Donazzan. Unilever non chiude ma rilancia investimenti

“Si conclude grazie alla tenacia e alle grandi capacità dell’assessore Donazzan una crisi che ha lasciato con il fiato sospeso tantissime famiglie del veronese. Unilever sembrava destinata alla chiusura.  Oggi al tavolo della Regione Veneto i vertici di Unilever Manufactoring Italia Srl hanno confermato la volontà di investire nel sito produttivo di Sanguinetto (Verona).  2,5 milioni di euro investimenti in macchinari e adeguamento delle competenze del personale, questa scelta frutto della mediazione dell’assessore Donazzan porterà al recupero di 15 lavoratori attualmente dichiarati in esubero, inoltre nuove produzioni destinate ad altri paesi arriveranno a Sanguinetto. Al ministro Di Maio consiglio, visti gli insuccessi che in poco tempo è riuscito a collezionare, di prenotare un carnet di lezioni dall’assessore Donazzan per poter imparare come si gestiscono le crisi aziendali”. 
Lo dichiara il senatore di Fratelli d’Italia, Stefano Bertacco, componente della Commissione lavoro.
