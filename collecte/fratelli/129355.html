Catanzaro, Donzelli: Wanda Ferro per dare a città sindaco autorevole

“Con la candidatura di Wanda Ferro, Fratelli d’Italia, con l’orgoglio del proprio simbolo e della propria identità, offre ai cittadini di Catanzaro la possibilità di scegliere come sindaco della città una donna di grande valore. Da vicepresidente del gruppo di Fratelli d’Italia, con il suo lavoro in aula e nelle commissioni, rappresenta con grande autorevolezza la Calabria e le battaglie del partito. Catanzaro ha bisogno di una proposta di centrodestra forte e coerente e Wanda ha messo a disposizione della propria comunità la sua competenza, passione e grande esperienza amministrativa e istituzionale. Wanda Ferro rappresenta per noi il candidato migliore per dare un sindaco capace ed autorevole a Catanzaro, che ha bisogno più che mai di una visione e di una proposta politica chiara”. 
Lo afferma in una nota il deputato e responsabile organizzazione di Fratelli d’Italia, Giovanni Donzelli.
 
