Rdc, Rampelli: Dato a mafiosi e terroristi. Caro Conte lo aboliamo o lo diamo anche a nuovi clandestini che entreranno con dl sicurezza?

“L’improduttivo reddito di cittadinanza – provvedimento bandiera dei 5 Stelle e sostenuto dal Pd – dopo essere stato erogato a pregiudicati e mafiosi scopriamo che ne hanno beneficiato anche i terroristi islamici. Dodici mila euro a due cittadini tunisini, denunciati dalla Guardia di finanza di Bologna, che sarebbero responsabili di aver finanziato un pericoloso ‘foreign fighter’ islamico iscritto nelle liste antiterrorismo del Belgio e localizzato in Tunisia. Caro premier Conte, lo aboliamo il Rdc oppure lo estendiamo anche ai nuovi clandestini che arriveranno in Italia grazie a questo Dl sicurezza che favorisce l’immigrazione irregolare?”
E’ quanto dichiara in una nota Fabio Rampelli, vicepresidente della Camera e deputato di Fdi.
