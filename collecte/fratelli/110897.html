Manovra, Crosetto: Non sta in piedi, crea aspettative che saranno deluse

“Io sono uno di quelli che sostiene da tempo che l’Europa dovrebbe accettare la linea politica ed economica scelta da una Nazione e da un governo, ma il presupposto è che la linea deve avere un senso, una logica, una motivazione ed una razionalità. Il problema in questo caso è che la linea economica e politica scelta da questo governo con il NADEF non è chiara, è contraddittoria e non ha un senso per qualunque osservatore non di parte: non sta in piedi, i calcoli non tornano, non sono indicati i tempi, le modalità ed i valori degli interventi ed i numeri delle previsioni sono forzati in modo troppo evidente. Questa manovra non dà certezze perché gli strumenti che sono previsti non avranno alcun impatto positivo nel 2019. Insomma, creerà solo delle aspettative che saranno deluse e chi la sa leggere, ne da al mondo una rappresentazione negativa. Siamo però ancora in tempo per correggerla, per scriverla meglio, per implementarla con una visione di futuro che ora manca. Noi siamo disponibili a farlo per il bene del Paese.
Lo dichiara il deputato e coordinatore nazionale di Fratelli d’Italia Guido Crosetto.
