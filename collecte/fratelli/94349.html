Regione Lazio, Iadicicco: stabilire regole ferree per fondi ai gruppi

Alla Regione Lazio bisogna cambiare, a partire dai fondi destinati ai gruppi. Il rapporto della Corte dei Conti sui ‘soldi ai gruppi regionali occultati’ in bilancio ci dice che la politica deve assumersi le proprie responsabilità e stabilire regole ferree sul regolamento di gestione rimborsi, affinché tale gestione sia mediata tra gruppi ed amministrazione regionale.  Credo che sia giusto ridurre fortemente i fondi assegnati ai gruppi e che si stabilisca, una volta per tutte, un regolamento che detti in Regione Lazio la giusta trasparenza e serietà. Ad esempio, qualsiasi spesa dovrebbe passare per le strutture amministrative e nessun gruppo politico o consigliere dovrebbe gestire autonomamente i soldi destinati ai gruppi. Solo muovendoci in questo senso la politica può riacquistare la fiducia dei cittadini.
È quanto dichiara, in una nota, il consigliere uscente della Provincia di Roma di ‘Fratelli d’Italia – Centrodestra Nazionale’, Federico Iadicicco.
