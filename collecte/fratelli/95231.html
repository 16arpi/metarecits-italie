Carabinieri, La Russa: Ringraziamento per tutela sicurezza

«Oggi si celebra il 199esimo anniversario della fondazione dell’Arma dei Carabinieri. Uomini e donne che con molto impegno e tanti sacrifici, garantiscono quotidianamente ordine e sicurezza in tutta Italia e offrono un contributo decisivo all’estero dove sono impegnati nelle missioni internazionali di pace. Desidero pertanto rivolgere il mio apprezzamento e il mio ringraziamento a tutti i carabinieri, a cominciare dal Comandante  generale dell’Arma, generale Leonardo Gallitelli fino ad arrivare ai tanti ragazzi e ragazze che anche nelle più remote stazioni della nostra Italia, garantiscono quella libertà e quella sicurezza che sono elementi fondamentali per il nostro vivere quotidiano. Un pensiero affettuoso infine lo rivolgo non solo ai familiari che quotidianamente vivono con i loro cari le difficoltà e le preoccupazioni di un lavoro che è prima di tutto amore per il prossimo ma anche ai tanti carabinieri che in questi anni hanno sacrificato la propria vita per gli altri».
È quanto dichiara Ignazio La Russa, presidente di Fratelli d’Italia.
Roma, 5 giugno 2013
