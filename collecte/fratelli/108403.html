Richiedenti asilo arrestati, Rampelli: Nessuna sorpresa, questa gente non doveva stare in Italia

“Un sentito ringraziamento alle forze dell’ordine e alla procura della Repubblica di Pordenone per l’arresto dei 22 spacciatori, quasi tutti immigrati richiedenti asilo. Una ferma condanna invece per i governi di questi 5 anni che hanno favorito l’ingresso di oltre 600 mila stranieri in cerca di fortuna e non di protezione dalle guerre.   Approdati sulle nostre coste, in troppi approfittano delle modalità di richiesta di asilo per delinquere. Con un governo di centrodestra non funzionerà più così, chi non è riconosciuto come rifugiato sarà rimpatriato immediatamente, saranno fermati gli sbarchi e stroncato il business dell’accoglienza. Intanto si provveda al rimpatrio immediato degli immigrati che vivono nell’illegalità”.

È quanto dichiara il capogruppo di Fratelli d’Italia alla Camera dei deputati Fabio Rampelli
