Immigrazione, Meloni: Su 30 euro Marino smentisce Alfano

…QUALCUNO AFFERMA IL FALSO, INTERROGAZIONE PER FARE CHIAREZZA. «Il sindaco di Roma, Ignazio Marino, conferma oggi che il ministero dell’Interno ha avviato in 9 città, con le diocesi e la Caritas, un progetto attraverso il quale ogni famiglia che ospita un immigrato incassa 30 euro al giorno.

Questa conferma arriva dopo la smentita ufficiale del ministro Alfano, che solo pochi giorni fa aveva assolutamente escluso questa ipotesi. Fratelli d’Italia-Alleanza nazionale pretende chiarezza dal Governo e dal Viminale perché è evidente che qualcuno sta affermando il falso. Presenteremo immediatamente una interrogazione parlamentare. Vogliamo sapere se davvero il governo, che già spende milioni di euro al mese per Mare Nostrum, stanzia per le famiglie che ospitano un immigrato 900 euro al mese per il suo sostentamento, quando neanche lontanamente immagina di dare un aiuto equivalente a quelle famiglie italiani che ad esempio hanno un figlio disoccupato a carico».
È quanto dichiara il presidente di Fratelli d’Italia-Alleanza nazionale, Giorgia Meloni.
