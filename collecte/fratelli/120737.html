Autostrade, Meloni: Governo ha evitato la revoca &#8220;con il favore delle tenebre&#8221;

«Su Autostrade è finita a tarallucci e vino, con un percorso solo immaginato e ancora tutto da fare, da qui a un anno è facile che il Governo non sia nemmeno più lo stesso e con il Pd a controllare il Mit i Benetton possono dormire su due guanciali. Il contratto capestro stipulato a fine anni ’90 rimane tale, sulle infrastrutture strategiche continuano a banchettare le oligarchie di casa nostra e gli stranieri. In pratica, hanno evitato la revoca ad Autostrade, “con il favore delle tenebre”». 
Lo dichiara il presidente di Fratelli d’Italia, Giorgia Meloni.
