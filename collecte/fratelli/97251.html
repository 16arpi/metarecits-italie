La Russa: In bocca al lupo a Rampelli

“Nel rispetto di quanto stabilito dallo Statuto di Fratelli d’Italia-Alleanza Nazionale, ovvero che è possibile ricoprire un solo incarico alla volta all’interno del nostro movimento, il Presidente nazionale del partito Giorgia Meloni ha scelto di passare il testimone di capogruppo a Montecitorio, per dedicarsi a tempo pieno al radicamento e alla crescita di Fdi-An in tutta Italia.
  
A Fabio Rampelli, eletto oggi all’unanimità Presidente del Gruppo parlamentare, desidero rivolgere il mio sincero ‘in bocca al lupo’ per questa sfida, difficile ma entusiasmante. Avrà tutta la collaborazione e la vicinanza necessaria per continuare, così come fatto finora con Giorgia Meloni, a portare in Parlamento le nostre battaglie e i nostri valori per tradurli in atti concreti ”.

Lo dichiara Ignazio La Russa, deputato e presidente dell’Assemblea Nazionale di Fratelli d’Italia-An.
Roma, 17 giugno 2014

