Europa, Fitto: Scelta Fidanza rafforza FdI nei conservatori

“Sono particolarmente felice che l’intera delegazione di Fratelli d’Italia al Parlamento Europeo abbia scelto di indicare come Capodelegazione Carlo Fidanza. Non è soltanto un premio alla serietà e al lavoro che Carlo ha sempre svolto in tutti i ruoli che ha ricoperto, ma è soprattutto una scelta che rafforza FdI nella famiglia dei Conservatori, perché Carlo è stato tra i più convinti fautori di questo percorso che oggi assegna a Fratelli d’Italia una forte centralità nelle dinamiche europee”, dichiara Raffaele Fitto, Co-Presidente del gruppo ECR (Conservatori europei) al Parlamento di Strasburgo.
“Buon lavoro al nostro Capodelegazione che certamente saprà rappresentare al meglio i valori e i programmi di Fratelli d’Italia. Noi siamo pronti a lavorare tanto e bene perché mai come oggi c’è da difendere con forza il nostro interesse nazionale in Europa”, concludono gli eurodeputati di FdI Nicola Procaccini, Raffaele Stancanelli e Pietro Fiocchi.
