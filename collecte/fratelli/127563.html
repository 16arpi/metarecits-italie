Immigrati, Delmastro: chi sperona motovedetta sta nella trincea opposta alla nostra

“Orfini pretende che la destra chiesa scusa per essere stata al fianco della Guardia di finanza speronata da Rackete e dagli eroi dei due mondi dell’immigrazionismo illegale. Non esiste sentenza al mondo che ci possa far cambiare idea: chi sperona una motovedetta militare italiana sta nella trincea opposta alla nostra. La Patria e la morale non si rinvengono nelle sentenze ma nei propri sentimenti. Non tutto ciò che è legale, è morale e per noi rimane immorale e antipatriottico speronare una motovedetta militare italiana. Spiace che certi banali concetti li afferri mio figlio Giovanni di 7 anni e non un deputato della Repubblica, ma forse è naturale: mio figlio respira in casa amor patrio e rispetto per le divise, valori e principi che non albergano in altre “famiglie politiche” evidentemente”.
Lo dichiara Andrea Delmastro, deputato e capogruppo di Fratelli d’Italia in commissione Esteri.
