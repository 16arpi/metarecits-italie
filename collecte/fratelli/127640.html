Manovra, Trancassini: no a dibattito perchè maggioranza è divisa


“E’ grave che la mediazione politica sulla manovra si sia svolta fuori dal Parlamento. In commissione Bilancio sono stati votati solo tre emendamenti e tutto questo è avvenuto nel silenzio del Presidente della Camera. Anche sul Pnrr la discussione parlamentare è stata umiliata. Si evita il dibattito nelle Aule per evitare di mostrare alla popolazione quanto sia divisa questa maggioranza. Si torni al voto per avere una maggioranza forte e rappresentativa”.
Così Paolo Trancassini, capogruppo di Fratelli d’Italia in commissione Bilancio intervenendo a Radio Anch’io.
