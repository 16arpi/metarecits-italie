Russia, Meloni: 24 settembre sarò a San Pietroburgo al vertice euroasiatico delle donne

«Ho accettato con piacere l’invito del Vice Presidente del Consiglio della Federazione dell’Assemblea Federale Russa, senatrice Galina Karelova: il 24 settembre sarò a San Pietroburgo, al palazzo Tavrichesky, per partecipare al ‘Forum Euroasiativo delle donne’.
All’evento, organizzato dall’Assemblea Interparlamentare degli Stati partecipanti alla Comunità degli Stati indipendenti e dal Consiglio della Federazione dell’Assemblea Federale della Federazione Russa, prenderanno parte donne provenienti da molte nazioni del mondo: senatori e deputati dei parlamenti, dirigenti delle autorità esecutive, rappresentanti del mondo imprenditoriale, della comunità scientifica, delle organizzazioni non governative degli Stati partecipanti alla Comunità degli Stati Indipendenti e degli Stati membri dell’Organizzazione di Shangai per la cooperazione, attiviste di notorietà del movimento internazionale delle donne. 
Portare il mio contributo di italiana sarà un onore».
Lo scrive su facebook il presidente di Fratelli d’Italia, Giorgia Meloni.
