Referendum, Meloni: Alle consultazioni dirò a Mattarella che bisogna tornare al voto

«Alle consultazioni dirò al Presidente della Repubblica Mattarella che l’Italia non si può permettere il quarto governo di fila frutto di un inciucio di palazzo e non di libere elezioni. L’Italia è una Nazione sovrana e il popolo ha il diritto di scegliere da chi farsi governare. Gli italiani sono usciti molto bene dalla giornata di ieri, il voto è stato un’ottima notizia e il segnale di un’Italia che a testa alta dice che non si fa comprare con una frittura di pesce. E non mi vengano a dire la sciocchezza che bisogna fare il governo per cambiare la legge elettorale: la legge elettorale si può fare in poche settimane mentre Renzi prepara gli scatoloni. Bisogna poi tornare a votare, al massimo entro primavera. Noi ci saremo e offriremo agli italiani una proposta di governo seria e credibile che dica ‘prima gli italiani e il nostro interesse nazionale’ e che l’Italia non è un colonia ma una Nazione libera».
Lo ha detto il presidente di Fratelli d’Italia, Giorgia Meloni, intervenendo a “Mattino Cinque”.
