Vigilanti, Scurria: Solidarietà a categoria inascoltata, da FdI impegno per difendere richieste operatori

“Esprimo la mia solidarietà ai vigilanti e le guardie giurate che da anni segnalano, senza ricevere risposte concrete, la drammatica situazione in cui versa la loro categoria. Fratelli d’Italia è vicina a chi ogni giorno garantisce un importante servizio di sicurezza al servizio della comunità.
  
Per questo, chiediamo al Governo di accogliere le poche ma fondamentali richieste di coloro che chiedono, per la categoria,  di garantire un effettivo controllo a verifica dell’attività lavorativa e finanziaria delle aziende, attuare una misura sulle disposizioni di legge che regoli ogni individuo sotto il profilo assicurativo, assicurare un maggiore controllo sui passaggi di appalti. Come Parlamentare europeo e dirigente nazionale di Fratelli d’Italia sarà mio interesse ascoltare e difendere le proposte di questa categoria rimasta fino ad oggi inascoltata”.
È quanto dichiara in una nota il parlamentare europeo e dirigente nazionale di Fratelli d’Italia, Marco Scurria.
Roma, 27 novembre 2013
