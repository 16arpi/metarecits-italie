Canone Rai, Meloni: proposta Fuortes è irricevibile. Inacettabile continuare a mettere mani nelle tasche degli italiani

“Irricevibile la proposta dell’ad della tv di Stato nominato da Draghi, Carlo Fuortes, di far pagare anche i cittadini che utilizzano device diversi dalla tv per vedere la programmazione del servizio pubblico. Di fatto, sarebbe un aumento mascherato del canone Rai che andrebbe a pesare su ogni singolo italiano che possiede uno smartphone. Ricordiamo, infatti, che oggi il canone inserito nella bolletta elettrica è dovuto una sola volta per nucleo famigliare e non per apparecchio posseduto. FdI contrasterà questa proposta in tutte le sedi perché è inaccettabile, soprattutto in questo momento di crisi economica, mettere ancora le mani nelle tasche degli italiani”.
 Lo dichiara il presidente di Fratelli d’Italia Giorgia Meloni

