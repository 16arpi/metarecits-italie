Regione, Blitz FdI per chiedere dimissioni Ravera

“In questo momento sotto gli Uffici dell’Assessorato regionale in via Rosa Raimondi Garibaldi 7, zona Garbatella, Fratelli d’Italia sta manifestando con un flash mob in difesa della vita, per esprimere simbolicamente il proprio dissenso contro le dichiarazioni rilasciate dall’assessore regionale alla Cultura Lidia Ravera che ha definito “grumi di materia” i bambini mai nati. Andrea De Priamo, portavoce della costituente romana di FdI ha così dichiarato: “Siamo in attesa di essere ricevuti dall’assessore Ravera alla quale consegneremo simbolicamente una lettera di una giovane donna, offesa e indignata come noi dalle sue parole. FdI fin da subito ha chiesto le sue dimissioni da assessore alla Cultura della Regione Lazio, oggi lo ribadisce ancora una volta. Un assessore regionale dovrebbe tutelare gli interessi di tutti i cittadini, le sue inumane parole sui bimbi non nati sono gravissime e in netto contrasto con la carica istituzionale che ricopre, si dimetta”.
  
 

Roma, 21 novembre 2013

