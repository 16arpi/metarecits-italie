Coronavirus, Meloni: Bene sforare deficit ma per sostenere economia non per le spese care alla sinistra tipo marchette elettorali

«In piena emergenza Coronavirus dall’Europa serve sostegno, non vincoli. Bene la decisione del Governo italiano di sforare il deficit consentito, ma patti chiari: il deficit serve a misure straordinarie in ambito sanitario e per il sostegno all’economia, non per le spese care alla sinistra tipo marchette elettorali, accoglienza di immigrati illegali e reddito di cittadinanza ai delinquenti. E non basta chiedere l’allentamento dei vincoli UE, il Governo deve fare la sua parte sospendendo tutte quelle misure repressive che rallentano la circolazione della ricchezza: via subito tetto al contante, fattura elettronica e grande fratello fiscale». 
 
Lo dichiara il presidente di Fratelli d’Italia, Giorgia Meloni.
