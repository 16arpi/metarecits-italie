Centrodestra globale: FdI ai vertici, congratulazioni a Fidanza e Giordano

“Congratulazioni e auguri di buon lavoro a Carlo Fidanza e Antonio Giordano, esponenti di spicco di Fratelli d’Italia, per la loro elezione a vicepresidenti dell’International Democracy Union, l’alleanza globale dei partiti di centrodestra, che raccoglie i principali partiti di quest’area nel mondo, tra cui i Repubblicani degli USA, i conservatori britannici, la CDU tedesca. È un riconoscimento alla loro dedizione e professionalità, e all’accresciuto ruolo dell’Italia sul piano internazionale”. Lo dichiara il presidente dei senatori di Fratelli d’Italia, Lucio Malan.
“Con la certezza che sapranno svolgere con professionalità e senso del dovere questo prestigioso incarico, sventolando con orgoglio la bandiera di Fratelli d’Italia, che si conferma come forza politica sempre più determinante nello scacchiere internazionale, rivolgiamo loro auguri di buon lavoro”, afferma Galeazzo Bignami, capogruppo di Fratelli d’Italia alla Camera.
