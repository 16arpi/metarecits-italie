Carceri, Benedettelli: Non parlare di reati minori, alcuni gravissimi

“Al ministro Cancellieri ribadisco che dobbiamo smettere di parlare di reati minori in termini di durata della condanna, perché tra quelli ritenuti tali con condanne sotto i 4 o i 6 anni ci sono reati di enorme gravità e disvalore sociale, che dovrebbero essere scontati in carcere senza se e senza ma, seppur nel rispetto dei diritti e della dignità umana dei colpevoli. Per risolvere il problema del sovraffollamento è necessario attivare immediatamente le carceri inutilizzate e pronte e le caserme dismesse. Si comincino a prevedere le comunità di recupero per i tossicodipendenti e le altre pene alternative. E si pensi, invece, a mettere ai domiciliari i cosiddetti ‘colletti bianchi’. Ma siano esclusi tutti i reati contro la persona. La pena non deve perdere il suo valore retributivo e deterrente, principi ormai passati in secondo piano eppure fondamentali per la sicurezza dei cittadini, e la dignità di coloro che, innocenti, dal reato sono colpiti”.
È quanto dichiara Barbara Benedettelli, responsabile nazionale dell’Area tutela Vittime della violenza di Fratelli d’Italia.
Roma, 13 giugno 2013
