Rdc. FdI: Garaviglia sia portavoce nostre richieste per risolvere criticità comparto turistico

“Questa mattina, in qualità di assessori regionali al Turismo di Fratelli d’Italia, abbiamo scritto una lettera al ministro Garavaglia perché preoccupati dalla mancanza di personale denunciata dalle imprese e provocata dal Reddito di cittadinanza. Questa misura sta massacrando il mondo del lavoro in generale ma soprattutto le attività turistico-ricettive che prima del 2019, anno dell’entrata in vigore di questo fallimentare provvedimento, non avevano registrato difficoltà nel reperire lavoratori. Auspichiamo che Garavaglia, sensibile a questa problematica, possa farsi portavoce delle richieste degli assessori di FDI presso il governo di cui fa parte per risolvere una criticità che penalizza gli imprenditori del settore”. 
Lo dichiarano gli assessori regionali al Turismo di Fratelli d’Italia, Gianni Berrino, Manlio Messina, Lara Magoni, Fausto Orsomarso e il presidente Francesco Acquaroli, che ha mantenuto queste deleghe.
