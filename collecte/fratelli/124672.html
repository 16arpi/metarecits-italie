Covid, Meloni: fdi chiede immediata abolizione coprifuoco, basta perdere tempo

«Oggi si riunisce la cabina di regia che deciderà sul coprifuoco: stiamo parlando delle sorti di tante attività che lavorano la sera e delle libertà personali degli italiani. Una misura che Fratelli d’Italia ritiene inutile e dannosa e per questo, da tempo, ne chiede l’immediata abolizione. Ci auguriamo che, dopo numerosi tentennamenti, il governo prenda la giusta decisione: il coprifuoco non va posticipato, va tolto immediatamente. Basta perdere tempo».

Lo scrive su Facebook il presidente di Fratelli d’Italia, Giorgia Meloni.

