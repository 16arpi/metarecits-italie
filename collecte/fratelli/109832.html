Nautica, Rotelli: Governo modifichi norma che punisce solo un modello di fuoribordo

“Le nuove norme introdotte nel Codice della Nautica dal governo grillo leghista rischiano di provocare non pochi inconvenienti a coloro che hanno acquistato un particolare modello di piccola imbarcazione fuoribordo per il quale fino a pochi giorni fa non era prevista la patente nautica per guidarlo. Fratelli d’Italia ha presentato alla Camera una proposta di legge proprio per correggere l’effetto distorsivo del decreto legislativo che ha cambiato le regole a stagione estiva ormai avviata.
Ci auguriamo che si sia trattato solo di una maldestra riscrittura del precedente codice nautico alla quale auspichiamo che il governo voglia porre al più presto rimedio visto che la norma ha messo fuori gioco solo un preciso modello, di una particolare marca, con evidenti danni economici per tutti i diportisti, operatori e noleggiatori che lo hanno già acquistato.
Sul tavolo del Ministero delle Infrastrutture e dei Trasporti, c’è da tempo un decreto che sposta l’entrata in vigore della norma sull’obbligo di patente per consentire al Parlamento di affrontare l’argomento e tutelare chi decise di acquistare quel determinato motore, proprio in ragione della sua utilizzabilità in assenza della patente nautica”.
Lo ha dichiarato il deputato di Fratelli d’Italia Mauro Rotelli.
