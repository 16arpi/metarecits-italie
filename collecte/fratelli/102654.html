Moschee, Meloni: su blocco fondi stranieri Francia fa quello che FdI ha chiesto a Renzi e Alfano mesi fa

“Quando mesi fa Fratelli d’Italia ha proposto che le moschee in Italia siano finanziate e gestite dai mussulmani italiani ci hanno insultato. Oggi la Francia fa quello che noi abbiamo chiesto di fare a Renzi e Alfano. Se il tempo che questa gente dedica agli insulti venisse impiegato per ragionare sarebbe più semplice prevenire i problemi.
Permettere che luogi di culto riconosciuti, penso ad esempio alla grande moschea di Roma, siano guidato da Stati integralisti come l’Arabia Saudita dove per conversione ti condannano a morte, è pericoloso oltre che grave e non bisogna essere dei luminari per capirlo. L’Italia si svegli e stabilisca delle regole: stop moschee abusive, albo degli imam, preghiere in italiano e tracciabilità delle risorse per sapere chi finanzia questi centri. FdI ha presentato un pacchetto sicurezza alla Camera su questo tema e lo mette a disposizione di tutto il Parlamento.
Lo scrive su Facebook il presidente di Fratelli d’Italia commentando la proposta della Francia di bloccare i fondi stranieridestinati alle moschee.
