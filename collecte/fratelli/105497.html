Bonus infanzia, Meloni: Attenzione mamme e papà nascondono ennesima fregatura del Governo

“Attenzione mamme e papà: i bonus infanzia nascondono una fregatura, tanto per cambiare: chi richiede un bonus -ad esempio quello per il nido- perde il diritto a tutte le altre agevolazioni (ad esempio le detrazioni per gli asili nido e i voucher per la baby sitter). Fatevi bene i calcoli prima di richiedere qualsiasi bonus, magari chiedete informazioni a un CAF. Quando avete a che fare con il Governo Renzi-Gentiloni non potete mai stare sereni, è affidabile come un truffatore che vi propone il gioco delle tre carte, se abbassate la guardia siete rovinati. Ricordate: non accettate caramelle dagli sconosciuti, fate attenzione ai borseggiatori sull’autobus, e soprattutto tenete gli occhi aperti quando sentite il Governo pronunciare la parola “bonus””.
È quanto scrive su Facebook il presidente di fratelli d’Italia Giorgia Meloni.
