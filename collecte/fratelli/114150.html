Famiglia, FdI: Bernini smentisce Berlusconi e perde occasione per tacere

“Anna Maria Bernini nel tentare di assumere l’inedito profilo di una grande economista, critica la richiesta di Fratelli d’Italia di destinare quanto avanza del reddito di cittadinanza in servizi alle famiglie tramite la stessa INPS. Bernini, accigliata, precisa che non ci sarebbero le risorse. Peccato che nelle medesime ore, il suo capo Berlusconi abbia lanciato la proposta di dare 1000 euro a ogni italiano. Berlusconi ritrova lucidità e parla finalmente in euro e non in lire e Bernini perde occasione per tacere e non smentire indirettamente ma violentemente il suo capo. La vera domanda è: la proposta di Berlusconi è la solita boutade o è stata oggetto di riflessione politica? E la Bernini era presente o dormiva il sonno dei giusti, salvo svegliarsi in tempo utile solo per starnazzare austerità contro le famiglie italiane che aspettano segnali concreti che Fratelli d’Italia vuole dare?”
Lo dichiara Andrea Delmastro, deputato di Fratelli d’Italia replicando al presidente dei senatori di Forza Italia Bernini.
