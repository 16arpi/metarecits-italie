Assalto portavalori, Meloni: Vicini a guardia giurata ferita

  «Fratelli d’Italia è vicina alla guardia giurata rimasta ferita a Marino nel corso di un assalto ad un portavalori e si stringe alla famiglia, in queste ore di attesa e apprensione, nella speranza che tutto si risolva per il meglio. Esprimiamo solidarietà anche a tutte le guardie giurate, che svolgono un lavoro delicato nel quale si rischia la vita ogni giorno. Fratelli d’Italia vuole impegnarsi con la categoria per riformare la legge vigente e far si che l’Italia possa allinearsi al resto d’Europa che al momento in materia è decisamente avanti rispetto alla nostra Nazione».
È quanto dichiara il capogruppo alla Camera di Fratelli d’Italia, Giorgia Meloni.
Roma, 6 maggio 2013
