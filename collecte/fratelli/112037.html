Capitano Ultimo, Meloni: FdI chiede che sia fatta immediata chiarezza su episodio

«Inquieta e desta preoccupazione l’incendio di un’autovettura davanti alla casa famiglia gestita dall’associazione dei volontari del Capitano Ultimo a Roma. Non vorremmo che questo gesto sia un atto intimidatorio nei confronti di un eroe che ha dedicato la sua vita a combattere la mafia ma che è stato di fatto abbandonato dallo Stato, che gli ha revocato ogni servizio di protezione. Fratelli d’Italia ribadisce la sua totale solidarietà e vicinanza al Capitano Ultimo e chiediamo che su questo episodio sia fatta immediata chiarezza. Lo Stato deve far sentire forte la sua presenza, senza se e senza ma».
È quanto dichiara il presidente di Fratelli d’Italia, Giorgia Meloni.
