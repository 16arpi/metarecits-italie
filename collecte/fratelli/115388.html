Corpo forestale, FdI: Con Governo giallorosso nessun ritoeno del grigio-verde

“La proposta di legge di Fratelli d’Italia a prima firma Luca De Carlo per il ripristino del Corpo Forestale è già incardinata in commissione Affari Costituzionali alla Camera e ha ottenuto l’abbinamento con quella di Maurizio Cattoi, esponente del Movimento 5 Stelle ma la crisi di governo e la possibile nascita di un governo M5S e PD crea forti perplessità e preoccupazioni perche’ il Partito Democratico è quello che, con la Legge Madia, ha cancellato il Corpo Forestale. Come pensano Pd e M5S di uscire da questa impasse? Nell’incontro di venerdì ne hanno parlato? Vorremmo tanto saperlo, ma non siamo riusciti a trovare lo streaming…. L’unica via per ottenere il ritorno del Corpo Forestale dello Stato è il voto. Solo una maggioranza coesa di centrodestra può portare avanti questa operazione. Con l’accordicchio giallo-rosso, non c’è alcuna speranza per il ritorno del grigio-verde”.
Lo dichiarano i parlamentari di Fratelli d’Italia Isabella Rauti e Luca De Carlo.
