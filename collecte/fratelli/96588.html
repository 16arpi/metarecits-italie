Legge elettorale, La Russa: Con &#8216;Italicum&#8217; possibili 2 ballottaggi e 2 maggioranze diverse

“La cosa ridicola è che la discussione è incentrata sul come fare per votare presto o sul come fare per votare tardi mentre nessuno si preoccupa del fatto che questa legge, così come è oggi, presuppone addirittura due ballottaggi diversi, uno per la Camera e uno per il Senato. E con la possibilità di due maggioranze inconciliabili.
  
In nessuna legge elettorale del mondo con il sistema bicamerale si è mai visto una cosa del genere. Fanno bene a chiamarlo ‘Italicum'”. Così Ignazio La Russa, presidente di Fratelli d’Italia – Alleanza nazionale conversando con i cronisti a Montecitorio.
Roma, 4 marzo 2014
