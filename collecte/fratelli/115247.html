Migranti Gregoretti, Silvestroni: Rischio sicurezza per la provincia di Roma

“Apprendiamo con preoccupazione che ancora una volta la struttura di accoglienza Mondo Migliore di Rocca di Papa sarà la destinazione di 50 migranti provenienti dalla nave Gregoretti. Si continua a gestire questo problema dell’accoglienza sempre con metodi emergenziali che non danno garanzie sui risultati. Infatti senza la opportuna vigilanza all’interno della struttura, niente di più facile che accada come per i migranti della nave Diciotti, che dopo 48 ore dal loro arrivo non se ne aveva più traccia. Ennesima presa in giro e aumento del rischio per la sicurezza sul territorio provinciale di Roma e dei castelli romani. Fratelli d’Italia non si stancherà mai di ribadire che l’unica soluzione è quella del blocco navale!” lo dichiara in una nota il deputato e Presidente provinciale romano di Fratelli d’Italia Marco Silvestroni. 
