Reddito di cittadinanza, Balboni: è caso clamoroso di pubblicità ingannevole. Incentiverà lavoro nero e arricchirà criminali

“Questo decretone, in particolare il reddito di cittadinanza, rappresenta il più clamoroso caso di pubblicità ingannevole di questa legislatura. Una misura che sarà un potente incentivo al lavoro nero. E basta dare uno sguardo ad alcune cifre: un soldato guadagna 850 euro al mese, un poliziotto dai 1.100 ai 1.200. In questo contesto, non ci vuole molto per capire che, oltre ad essere un incentivo al lavoro nero, il provvedimento sarà anche una misura per disincentivare le persone a cercarsi un lavoro vero. Fratelli d’Italia aveva indicato un’altra strada che prevedeva incentivi alle imprese al fine di consentire assunzioni e quindi creare lavoro, non assistenzialismo. Senza considerare che il reddito andrà a tantissimi furbetti, a discapito delle persone perbene che ne avrebbero davvero bisogno, ai delinquenti, ai rapinatori, agli assassini, a chi sfrutta la prostituzione, ai pedofili e a un’infinità di criminali. Voteremo perciò convintamente contro questo disegno di legge che non conosce vergogna”. Lo ha detto il senatore di Fratelli d’Italia, Alberto Balboni.
