Governo, La Russa: niente fiducia a governo di scopo

“Abbiamo riempito i muri in campagna elettorale, mai con la sinistra, mai più un governo tecnico, tipo Monti bis. Rimaniamo fedeli a questa impostazione per rispetto degli elettori. Se nasce un governo di scopo, non daremo la fiducia, ma voteremo le singole leggi sperando che anche gli altri guardino le nostre proposte. Una è di sistema, chiediamo l’elezione del presidente alla francese”.  
Così Ignazio La Russa, fondatore di Fratelli d’Italia, a Radio24.
Vi siete grillizzati? “No, è Grillo che si è fratellizzato”, replica La Russa che vedrebbe fattibile “un governo di scopo, al quale non diamo la fiducia, ma hanno i numeri per farlo. Comprendiamo che è una strada necessaria per cui esamineremo con attenzione il programma”.
Roma, 20 marzo 2013
