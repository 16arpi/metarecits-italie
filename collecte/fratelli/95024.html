Crotone. FdI: Nasce la costituente provinciale

Fratelli d’Italia cresce e si struttura nella provincia di Crotone. Dopo gli entusiasmanti risultati della competizione elettorale, il movimento fondato a Giorgia Meloni, Guido Crosetto e Ignazio La Russa comincia a fare i suoi primi passi. Si forma pertanto la costituente provinciale, che condurrà il movimento politico fino al primo congresso, che si svolgerà nel mese di ottobre. La Costituente provinciale di Crotone è formata da giovani e soprattutto donne. A guidare la costituente sarà Maria Adele Bottaro, nel ruolo di portavoce. A coadiuvare l’ex candidata al Senato ci saranno Paola Scerbo (Crotone), Angela Chimenti (Cotronei) e Vincenzo Pullano (Isola Capo Rizzuto).  
“Siamo veramente orgogliosi – dichiarano Gianfranco Turino, portavoce regionale del partito e Ubaldo Prati, componente della Costituente regionale – di questa classe dirigente che si sta formando. Siamo certi che riusciranno i poco tempo a diventare protagonisti del panorama politico della nostra provincia”.
Crotone, 6 maggio 2013
