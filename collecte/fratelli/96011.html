Violenza donne, la campagna social di FdI: #unaallora #Bastavittime

In occasione della giornata internazionale contro la violenza sulle donne, che si svolge ogni anno il 25 novembre, l’Area Tutela Vittime della Violenza, di Fratelli d’Italia, ha promosso un evento web per dire tutti insieme #BASTAVITTIME! Nel mondo ogni ora una donna subisce una violenza, fino all’omicidio. In Italia ogni due giorni viene uccisa una donna all’interno di una relazione amorosa. Non basta avere firmato la Convenzione di Istanbul, né il recente decreto legge per il contrasto della violenza domestica e di genere, che devono essere considerati solo l’inizio di un lungo e tortuoso percorso da fare in ogni strato sociale, politico e culturale.
  
Scatta una foto che rappresenti te stesso o qualcosa che ha a che fare con i luoghi in cui più spesso le donne subiscono violenza. Scrivi #UNAALLORA #BASTAVITTIME e inviala a info@fdivittimeviolenza.it, la tua foto sarà pubblicata nel sito dell’Area Tutela Vittime, nella sezione fotogallery e sarà twittata dall’account @BASTAVITTIME. Non girarti dall’altra parte, unisciti al nostro grido. E partecipa ai falshmob che si svolgeranno in diverse città italiane.
ROMA Flashmob danzante Domenica 24 nella Galleria di Stazione Termini ora 11,00
MILANO In piazza San Babila Sabato 23 alle 16,00 a gridare i nomi delle Vittime del 2013 e a prendere lezioni di autodifesa con il pugile Salvatore Ciconte.
TORINO Flashmob Basta Vittime, lunedì 25 ore 12.30 davanti all’ Ospedale Maria Vittoria
TARANTO  flashmob #UNAALLORA #BASTAVITTIME il 25 novembre alle ore 18.00 in Piazza Garibaldi
NAPOLI Flashmob lunedì 25 ore 17,00 Piazza Trento e Trieste BARI Sabato 23, alle ore 10,30 in Via Sparano
CROTONE (CALABRIA) Iniziativa “posto Occupato”, in onore delle donne, vittime di violenza. Si occupa un posto in un cinema, un teatro, un treno, sulla metro o a scuola, per lasciare un segno della nostra presenza: con un giornale, una borsa, un mazzo di chiavi, un cappello. O un cartello con su scritto #UNAALLORA #BASTAVITTIME
CASORIA (CAMPANIA) 25 novembre ore 19, via Marconi una catena umana per dire #UNAALLORA #BASTAVITTIME
SORESINA (COMO) l’ppuntamento è per lunedi 25 dalle 9 alle 12 davanti al Caffè Sorini
QUARTU SANT’ELENA (SARDEGNA) Lunedì 25 novembre ore 9,00 Ex Convento dei Cappuccini, via Brigata Sassari. Convegno, a seguire
SALERNO “Conoscere per prevenire e prevenire per non curare.” Convegno Palazzo Sant’Agostino, Salone Bottiglieri, Lunedì 25 novembre ore 10,30
“Nella Giornata internazionale contro la violenza verso le donne – ha sottolineato Barbara Benedettelli, Responsabile Nazionale dell’Area Tutela Vittime della Violenza per Fratelli d’Italia – , chiediamo maggiore attenzione verso due forme di violenza sottovalutate, ma che sono alla base di quella fisica, la violenza psicologica e quella economica. Quest’ultima si rivela un impedimento alla denuncia, perché, specie per quanto riguarda le donne che hanno figli, la mancanza di sostentamento economico ne limita la libertà. Le donne vittime di violenza devono essere aiutate a trovare un lavoro, devono essere considerate soggetti disagiati come sono considerati gli ex-detenuti, per fare un confronto paradossale, che devono essere reinseriti in società. Per quanto riguarda la violenza psicologica è invece fondamentale sottoporre le donne che ne sono vittime a una diagnosi di sindrome da stress, che ha rilevanza legale e può essere utilizzata in tribunale, importante specie laddove non ci sono testimoni. Non bisogna inoltre dimenticare un trattamento psicologico obbligatorio per il maltrattante, anche quando viene ammonito, perché per prevenire le violenze future occorre mettere queste persone nella condizione di comprendere la gravità delle loro azioni”.
