Dl Ong, Deidda: approvato nelle commissioni con duro ma leale e rispettoso confronto con opposizioni

“Non era semplice ma sono orgoglioso che, nelle Commissioni Affari Costituzionali e Trasporti riunite, con il Presidente Nazario Pagano, siamo riusciti ad approvare il Decreto Ong rispettando i tempi dettati dal calendario d’Aula, ascoltando con attenzione tutte le personalità e le organizzazioni convocate su richiesta dei partiti dell’opposizione e discutendo nel merito tutti gli emendamenti. Ringrazio per questo tutti i gruppi parlamentari che, nonostante un argomento così divisivo come il tema dell’immigrazione, hanno portato avanti il dibattito con correttezza e rispetto reciproco. Ringrazio il Sottosegretario Nicola Molteni che ha partecipato attivamente ai lavori. Abbiamo così espresso l’intendimento del Presidente del Consiglio Giorgia Meloni, nell’incontro con il Presidente della Camera dei Deputati Fontana, di condurre i lavori nel rispetto delle parti e del confronto parlamentare tra maggioranza e opposizioni”, è quanto dichiara il Presidente della IX Commissione, Salvatore Deidda
