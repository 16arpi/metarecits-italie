Intolleranza: solidarietà al direttore di Repubblica Molinari

“Ancora una volta assistiamo a un gravissimo atto di intolleranza messo in atto all’interno di
un ateneo, l’universita’ Federico II di Napoli, dove oggi e’ stato impedito di intervenire al direttore di ‘Repubblica’ Maurizio Molinari. L’universita’ e’ il luogo del confronto, dell’ascolto, del dibattito, in cui tutti devono essere posti nelle condizioni di esprimere le proprie opinioni, anche diametralmente opposte. Perche’ proprio dal confronto libero puo’ nascere la costruzione di un proprio pensiero e punto di vista. Impedire la liberta’ di espressione e’ grave sempre. Diventa ancora piu’ inquietante se a impedirla sono giovani e all’interno di un luogo come un ateneo. Solidarieta’ al direttore Molinari”. Lo dichiara in una nota il capogruppo di Fratelli d’Italia alla Camera Tommaso Foti. 
“È inaccettabile che il direttore di Repubblica, Maurizio Molinari, non abbia potuto parlare in una conferenza universitaria alla ‘Federico II’ di Napoli per volontà di un gruppo in protesta. Al direttore Molinari la mia solidarietà e condanna per ogni forma di intolleranza”, aggiunge la senatrice di Fratelli d’Italia, Ester Mieli, responsabile del Dipartimento Antidiscriminazioni di FdI.
