Bandiera neonazista a Firenze. Cirielli: Solidarietà ai carabinieri della caserma di Baldissera. Pagherò un corso di storia agli intellettuali di sinistra

“Nel maldestro tentativo di screditare le forze dell’ordine, che ogni giorno garantiscono la sicurezza degli italiani, gli intellettuali di sinistra hanno non solo confermato un’intollerabile ossessione verso il mondo della destra ma rivelato un’ignoranza senza precedenti”: è quanto afferma in una nota Edmondo Cirielli, deputato di Fratelli di Italia, esprimendo solidarietà ai carabinieri della caserma Baldissera, dove ha sede il 6/o Battaglione dei carabinieri, finiti al centro delle polemiche per l’esposizione di una bandiera della marina imperiale tedesca scambiata per una bandiera del terzo Reich.
“Emilio Fede – ironizza Cirielli – avrebbe apostrofato i noti intellettuali con la tradizionale frase: Che figura di m”….
“Era del tutto evidente che non si trattava di una bandiera del terzo Reich visto che non c’era la svastica ma il simbolo della marina imperiale tedesca risalente alla prima guerra mondiale quando il nazismo non esisteva” – conclude Cirielli – annunciando l’intenzione di promuovere una colletta per finanziare un corso di storia agli intellettuali di sinistra”.
