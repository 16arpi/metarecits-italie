Tunisia, Scurria: interrogazione Ue per salvare Amina

“Purtroppo la cosiddetta Primavera Araba ha portato al potere, nei paesi del quadrante nordafricano, alcuni gruppi legati all’estremismo e al radicalismo. In Tunisia, l’ultimo episodio in ordine di tempo, è quello della giovane Amina Tyler, appartenente al gruppo di protesta Femen. La ragazza è scomparsa dopo aver denunciato il clima di terrore in Tunisia, mostrando una sua foto a seno nudo sul web.
  
Anche se del caso si sta già occupando l’Acmid (associazione donne marocchine in Italia), ho ritenuto opportuno presentare un’interrogazione indirizzato all’Alto rappresentante dell’Ue, Caterine Ashton, per chiedere un intervento immediato affinché sia tutelato il diritto delle donne tunisine a manifestare il proprio dissenso e sia assicurata la salvezza della giovane Amina. Non possiamo perdere altro tempo poiché di lei non si hanno più notizie da giorni e si teme un suo internamento nell’ospedale psichiatrico di Razi Mannouba, a Tunisi”.
È quanto dichiara Marco Scurria, eurodeputato di Fratelli d’Italia. 
Bruxelles, 3 aprile 2013
