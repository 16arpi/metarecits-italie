Elezioni, Lollobrigida: Istituzioni condannino aggressione a Meloni

La vigliacca aggressione subita oggi dal presidente di Fratelli d’Italia Giorgia Meloni a Livorno mostra la vera faccia dei centri sociali: figli di papà che non hanno mai lavorato nella loro vita e che considerano ‘democratico’ insultare e minacciare fisicamente una donna con sputi e lanci di bottiglie. Ci aspettiamo la ferma condanna da parte di tutte le Istituzioni, a partire dal Presidente del Senato Grasso, dal Presidente della Camera Boldrini e dal ministro dell’Interno Minniti.
 
Lo scrive in una nota Francesco Lollobrigida, responsabile nazionale Organizzazione di Fratelli d’Italia e candidato capolista nel collegio Camera Lazio 2. 
