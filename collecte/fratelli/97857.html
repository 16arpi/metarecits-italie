Nubifragi in maremma, Rampelli: Immediato tavolo di confronto tra palazzo&#8230;

…CHIGI E CONFERENZA DELLE REGIONI. “Rischiamo  altre vittime, altri danni economici. Se non s’interviene subito a mettere in sicurezza il territorio della Bassa Maremma, la Toscana rischia di essere travolta dalle frane, come dimostrano i recenti nubifragi che hanno investito alcune zone del grossetano centro-meridionale.

Non è mancato neppure il rimpallo di responsabilità tra enti, in questo caso tra il  presidente del Consorzio di Bonifica e il presidente della Regione Toscana Enrico Rossi. E’ necessario  istituire un tavolo di confronto a Palazzo Chigi tra Governo e la conferenza delle Regioni per stilare un crono-programma che  affronti le immediate criticità e individuare le responsabilità degli enti che dovrebbero sovraintendere alla manutenzione del territorio”. È quanto dichiara il capogruppo di Fratelli d’Italia-Alleanza nazionale Fabio Rampelli.
