Lazio. Nominate le costituenti di Frosinone, Viterbo, Latina

La costituente regionale del Lazio di Fratelli d’Italia ha nominato oggi le costituenti provinciali di Frosinone, Viterbo e Latina. Gli organismi hanno il compito di essere sul territorio lo strumento di aggregazione e radicamento del movimento di centrodestra fondato da Giorgia Meloni, Guido Crosetto e Ignazio La Russa.
La costituente provinciale di Frosinone è composta da Antonio Salvati, Fulvio De Santis, Massimo Ruspandini e Modesto Della Rosa, quella di Viterbo da Paolo Bianchini, Pietro Ercolani, Alberto Cataldi, Alessandro Patassini, Roberto Tomassini e Paolo Sensi, mentre l’organismo di Latina vede la presenza di Nicola Calandrini, Silvano Spagnoli, Vincenzino Palumbo e Mariano De Gregorio. Le costituenti hanno indicato inoltre i portavoce, ai quali spetta l’incarico di convocare gli organismi e coordinarne l’attività: Antonio Salvati (Frosinone), Paolo Bianchini (Viterbo) e Nicola Calandrini (Latina).   
“Le costituenti provinciali rappresentano la prima impronta organizzativa di Fratelli d’Italia sul territorio – ha sottolineato Marco Marsilio, portavoce della costituente regionale del Lazio – , anche in vista delle imminenti elezioni amministrative del 26 e del 27 maggio. Il loro contributo sarà determinante per far conoscere ai cittadini del Lazio il programma, le idee e la nuova proposta politica di FdI. A tutti coloro che hanno accettato questo incarico e hanno scelto di mettere a disposizione del movimento le proprie competenze e capacità, rivolgo il mio ringraziamento e il mio augurio di buon lavoro”. 
Roma, 17 aprile 2013
