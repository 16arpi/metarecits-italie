Marò, Cirielli: Da Latorre e Girone conferma di piena fiducia in Stato italiano

“La visita a New Delhi si sta dimostrando molto utile per sensibilizzare le autorità indiane al rispetto del diritto internazionale. L’eco della nostra visita c’è anche grazie a questi incontri. È stata, ad ogni modo, fondamentale per il morale dei due marò. Avevano bisogno della conferma di quanto la loro vicenda sta a cuore agli italiani. 
  
Abbiamo incontrato gli ambasciatori di molti altri paesi dell’Unione europea, ai quali abbiamo chiesto la solidarietà nella battaglia per il rispetto del diritto internazionale in virtù proprio del Trattato di Lisbona. Siamo stati in Ambasciata con Massimiliano Latorre e Salvatore Girone che, con grande dignità, hanno confermato piena fiducia nello Stato Italiano e ribadito la loro innocenza e, soprattutto, la volontà di tornare in Italia con onore e a testa alta”. E’ quanto scrive su Facebook Edmondo Cirielli, deputato di Fratelli d’Italia, componente della Commissione Esteri della Camera e in visita a New Delhi, con la delegazione parlamentare. 
Roma, 27 gennaio 2014
