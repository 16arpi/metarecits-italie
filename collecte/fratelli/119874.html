Agroalimentare, De Carlo: Sostegno e tutela a produttori del latte

Contrastare speculazione prezzi

*Agroalimentare. De Carlo (FdI) : sostegno e tutela ai produttori italiani del latte* “Nella giornata mondiale del latte, istituita dalla Fao nel 2001, è giusto ringraziare i tanti produttori di latte e formaggi che pur avendo subito una forte crisi nel settore Horeca e nelle esportazioni, hanno continuato a produrre e fornirci prodotti di qualità. Ora però questa categoria non va lasciata sola. È necessario contrastare ogni fenomeno di speculazione sui prezzi,  scesi in maniera drastica ed ingiustificata in varie zone d’Italia e proteggere i produttori locali dall’esportazione estera a basso prezzo”. 
Lo dichiara il deputato e responsabile nazionale Agricoltura di FdI Luca De Carlo.

