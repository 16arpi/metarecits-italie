Treno Av, Silvestroni: risolvere disagi prima possibile

“Le indagini proseguono ma quel binario deformato a Roma continua a provocare enormi disagi sia per l’alta velocita’ sia per i treni regionali del Lazio. Per l’incidente ferroviario sull’alta velocita’ Torino-Napoli passa la credibilita’ e l’affidabilita’ delle nostre ferrovie che non puo’ essere pregiudicata proprio adesso che gli investimenti del PNRR stanno arrivando e tanti turisti sono gia’ tornati a visitare le nostre citta’. Il ministro dei trasporti Giovannini monitori con attenzione il ritorno alla normalita’ dell’alta velocita’ perche’ gia’ e’ troppo tardi e i disagi di oggi inaccettabili”. Lo dichiara in una nota il deputato di FdI e capogruppo in commissione Trasporti alla Camera Marco Silvestroni. 

