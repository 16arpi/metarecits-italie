Rai, Rampelli: Pieno sostegno (simbolico) all&#8217;emendamento&#8230;

…PD-FI-M5S-LEGA AL SENATO. “L’emendamento bipartisan presentato al Senato al dl Irpef porta la firma ‘simbolica’ anche di  Fratelli d’Italia-Alleanza nazionale. Lo condividiamo in pieno e ci auguriamo che, quando il testo arriverà alla Camera, la norma ‘affossaRai’ sia stata espunta.
  
Siamo convinti, infatti, che per parlare di tagli sul sistema pubblico televisivo sia necessario fare una riforma di tutto l’assetto. Quello dei tagli alla Rai è una materia troppo delicata per poterla affrontare  attraverso un comma di un decreto legge. La vendita di Rai way e la chiusura delle redazioni regionali sono segmenti di interesse nazionale, non solo economico, ma legati all’essenza stessa del pluralismo dell’informazione”. È quanto dichiara il componente della commissione di Vigilanza della Rai, Fabio Rampelli, deputato di Fratelli d’Italia-Alleanza nazionale.
Roma, 15 maggio 2014
