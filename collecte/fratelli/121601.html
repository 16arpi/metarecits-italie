Covid, Meloni: Solo familiari primo grado al cenone di natale è nuova chicca Governo Pd-M5s

«Nuova chicca del Governo degli scienziati Pd-M5S. Il sottosegretario Sandra Zampa ha dichiarato che il cenone di Natale dovrà essere fatto “solo tra familiari di primo grado”. Peccato che la parentela di primo grado sia quella tra genitori e figli, mentre i fratelli hanno tra loro parentela di secondo grado. Quindi secondo il Governo una famiglia con due o più figli non può fare la cena di Natale. Un figlio a tavola, gli altri chiusi in balcone. La nonna cacciata di casa. Ma loro sono “quelli bravi”».
Lo scrive su Facebook il presidente di Fratelli d’Italia, Giorgia Meloni.

