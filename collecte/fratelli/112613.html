Tav, Meloni a Toninelli: Non è esattamente buco per arrivare a Lione, si guardi la cartina e forse capirà

“Vorrei dire al ministro Toninelli che il TAV non è esattamente ‘un buco per arrivare a Lione’ e che se guarda la cartina dell’intermodalità europea, si accorgerà di come quest’opera colleghi l’Italia praticamente a tutta Europa. E’ molto triste vedere un ministro delle Infrastrutture che banalizza così questioni assolutamente importanti. Fratelli d’Italia continua a chiedere che l’opera si faccia. Credo sia folle che l’Italia, che ha inventato l’Alta Velocità, oggi debba vedere solo no da parte del M5S”.
Lo ha detto il presidente di Fratelli d’Italia Giorgia Meloni a Venezia a margine della conferenza stampa di annuncio dell’adesione a Fratelli d’Italia del consigliere regionale in Veneto, Massimo Giorgetti.

