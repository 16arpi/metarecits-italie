Presidenzialismo. Lollobrigida: Sinistra contro italiani per continuare giochi palazzo

“Il centrodestra oggi ha votato a favore della proposta di legge a prima firma Meloni per l’elezione diretta del Presidente della Repubblica. Spiace che la sinistra, ancora una volta, abbia perso un’occasione importante per schierarsi dalla parte degli italiani, certificando la propria volontà di mantenere un sistema in cui poter continuare con i giochi di palazzo sulla pelle dei cittadini. Oggi abbiamo assistito all’ennesimo teatrino politico, a tre mesi da quello andato in scena che aveva portato alla rielezione, suo malgrado, di Sergio Mattarella. Fratelli d’Italia continuerà questa storica battaglia della destra italiana, che rappresenta una grande occasione per la nostra Nazione e per mettere fine agli inciuci perpetrati da chi solo a parole si schiera dalla parte degli elettori”. Lo dichiara il capogruppo di Fratelli d’Italia alla Camera, Francesco Lollobrigida.
