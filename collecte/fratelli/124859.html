Pnrr, Silvestroni: privo di visone organica

“Il Piano Nazionale di Ripresa e Resilienza non ha ancora una visione organica. Manca un progetto credibile che garantisca la coerenza tra i singoli obiettivi.
La cabina di regia del PNRR non è stata ancora definita, e gli interventi delineati sul settore dei trasporti sono troppo sbilanciati verso la mobilità sostenibile, che se pur auspicabile non può colmare le gravi criticità della carenza di infrastrutture viarie, delle manutenzioni e soprattutto dell’accessibilità ai servizi TPL, oggi preclusi a molti cittadini.
Fratelli d’Italia ritiene prioritaria l’accessibilità ai trasporti delle persone con disabilità. A questo proposito, proporremo un emendamento al Decreto Sostegni bis, per destinare risorse concrete alla mobilità delle persone diversamente abili.”
È quanto dichiara Marco Silvestroni, Capogruppo FDI in Commissione Trasporti a Montecitorio.
