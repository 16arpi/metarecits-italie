Animali. Caretta: Contenere Lupi e Orsi è scelta di responsabilità

“Il contenimento di lupi e orsi è una scelta di responsabilità non più eludibile. Bene ha fatto il ministro dell’Agricoltura, della Sovranità alimentare e forestale, Francesco Lollobrigida, a sottolineare la necessità di affidarsi alla scienza nella gestione di queste specie, superando le barriere ideologiche. La passività con cui i precedenti governi si sono relazionati con i vari movimenti animalintegralisti ha determinato negli anni il costante ripetersi di situazioni pericolose per gli umani, le greggi e le mandrie, oggetto di attacchi da parte di orsi e lupi”. È quanto dichiara l’on. Maria Cristina Caretta, deputata di FdI e vicepresidente della commissione Agricoltura della Camera. “Il contenimento di queste due specie- conclude- è un dovere a cui non possiamo sottrarci, che perdipiù rientra pienamente nelle disposizioni attuate in moltissimi paesi europei, dove la sicurezza degli uomini e degli animali d’allevamento è giustamente anteposta ai pregiudizi ideologici delle associazioni integralanimaliste”.
