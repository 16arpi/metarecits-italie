Forconi, Crosetto:  Folle Grillo che cavalca protesta e la spinge verso atti distruttivi

“Cercare di capire i motivi di una protesta, quando non diventa violenza, è un conto. Cercare di cavalcarla e di spingerla verso atti distruttivi come fa Grillo, é pazzia pura. Lui non vuole cercare di costruire qualcosa, vuole semplicemente distruggere tutto a partire dai luoghi che rappresentano la democrazia e nei quali é ampiamente rappresentato il suo movimento. Che obiettivo ha? Il 51%? E chi governerebbe? Lui e chi altri? Oppure preferisce un uomo solo al comando?
  
Capisco la rabbia di migliaia di persone normali senza voce, ma é ridicola la sua dopo aver espresso il 25% delle istituzioni che attacca. Se ha espresso persone incapaci anche di fare opposizione se la prenda con se stesso”.

 
Lo dichiara Guido Crosetto, coordinatore nazionale di Fratelli d’Italia.
 
Roma, 10 dicembre 2013

