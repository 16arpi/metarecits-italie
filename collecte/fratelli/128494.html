Agricoltura, La Pietra: votiamo a favore del biologico ma serve maggiore attenzione al tradizionale


“Fratelli d’Italia vota a favore di questo disegno di legge che finalmente mette ordine al settore biologico. Serve però una maggiore attenzione all’agricoltura tradizionale perché, come si sa, il biologico ha una resa inferiore e l’obiettivo di fondo è di raggiungere l’autosufficienza alimentare”.
Lo ha affermato in aula in dichiarazione di voto il senatore di Fratelli d’Italia Patrizio La Pietra, capogruppo FdI in Commissione Agricoltura a Palazzo Madama.
“E’ necessario perciò investire maggiormente in risorse e ricerca sull’agricoltura tradizionale – sottolinea la Pietra – perché è un problema di natura sociale e, parlando di alimentazione, non possiamo creare cittadini di serie A E di serie B. Abbiamo il dovere di investire in sicurezza alimentare e questa legge, che finalmente regola un comparto che rappresenta un quarto della produzione agricola in Italia ed Europa, rappresenta un significativo passo in avanti”.
“Un ultimo accenno lo faccio sul biodinamico – conclude La Pietra – il cui inserimento in questa legge non vorrei rappresentasse il tentativo di farlo uscire dalla porta per poi farlo rientrare dalla finestra”.
