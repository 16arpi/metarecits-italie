Inquinamento. Ruspandini: Dopo alleanza con Pd ministro Costa dimentica Valle del Sacco?

“È vergognoso che dopo essersi eretto a difensore dei cittadini della Valle del Sacco contro le politiche criminali del Pd, il ministro Costa sia diventato, insieme a tutto il Movimento 5 Stelle, suo alleato. Dove sono finite tutte le accuse contro Zingaretti e contro quel Pd del territorio, responsabile – a suo dire – delle annose vicende della nostra martoriata valle? Mi complimento con il sindaco di Patrica che ha avuto il coraggio di lasciare il Pd e con il quale mi auguro di poter intraprendere una sana collaborazione. Per il resto spero che il ministro Costa dia seguito alle promesse fatte ai nostri cittadini”. Così in un video pubblicato su Facebook il senatore di Fratelli d’Italia Massimo Ruspandini.
