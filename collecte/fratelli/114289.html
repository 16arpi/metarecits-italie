Editoria. Ciriani: Miope chiusura redazione romana. Diritto cronaca e informazione non sono voci di bilancio da tagliare

“Ho sottoscritto l’appello a sostegno dei giornalisti de ‘Il Giornale’ per scongiurare la chiusura della redazione romana. Una scelta che continuo a ritenere miope sia dal punto di vista aziendale e sia professionale. Spiace dover constatare che la mobilitazione e la sensibilizzazione generale non siano riuscite ad impedire lo smantellamento della redazione, convincendo la proprietà che la libertà di informazione e il diritto di cronaca non possono essere voci di bilancio da tagliare. Oltre a esprimere vicinanza e solidarietà ai giornalisti della redazione e alle loro famiglie, auspico che ‘Il Giornale’ possa a breve tornare ad avere una redazione a Roma, così come è stato per tanti anni rappresentando un punto di riferimento del panorama informativo romano e nazionale”. Lo dichiara il capogruppo al Senato di Fratelli d’Italia, Luca Ciriani.
