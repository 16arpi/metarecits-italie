Marò, Deidda: Governo conferma che incubo è finito

“Finalmente, dopo nove lunghissimi anni, Salvatore Girone, Massimiliano Latorre e le loro famiglie potranno ritornare alla vita normale e Fratelli d’Italia li ringrazia per aver sempre mantenuto un comportamento responsabile, nonostante le accuse, le falsità e le strumentalizzazioni subite nel tempo”.
Lo dichiara Salvatore Deidda, capogruppo FDI in Commissione Difesa commentando la risposta del governo all’interpellanza presentata da Fratelli d’Italia nella quale si chiedeva “come mai, ancora oggi, i nostri fucilieri di Marina Salvatore Girone e Massimiliano Latorre sono sottoposti alle restrizioni dettate dalla Corte Suprema di Nuova Delhi, nonostante il provvedimento arbitrale del Tribunale dell’Aja abbia conferito la giurisdizione sul caso dell’Enrica Lexie all’Italia”.
“Il Sottosegretario Della Vedova – ha aggiunto Deidda – ha rassicurato che l’accordo tra la nostra Nazione e l’India è stato raggiunto e il 2 aprile la Corte Suprema Indiana si riunirà e le restrizioni cesseranno. I nostri Marò – conclude Deidda – hanno sempre cercato unità, hanno sempre avuto fiducia nell’Italia e si sono sempre ispirati al motto del Battaglione San Marco: ‘Tutti insieme nessuno indietro’, nella speranza di poter continuare a servire la Patria. Oggi, finalmente, le parole del Sottosegretario confermano che l’incubo è finito”.
 
