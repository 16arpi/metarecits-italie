Centrodestra, Meloni: Lieti dell&#8217;apertura di Salvini, per FdI-An&#8230;

…TEMA UNITÀ NAZIONALE IMPRESCINDIBILE. «La rifondazione del centrodestra parte dai temi e dai contenuti.

Se ci saranno i presupposti per un’alleanza bene, altrimenti visto che facciamo politica per cambiare le cose e non per sopravvivere, faremo appello a tutte quelle forze libere e coerenti che magari vogliono costruire con noi un polo nuovo. Un polo della produzione, della sovranità e dell’identità».
È quanto ha dichiarato il presidente di Fratelli d’Italia-Alleanza nazionale, Giorgia Meloni, a margine del dibattito sulle future alleanze del centrodestra a cui hanno preso parte Matteo Salvini, Giovanni Toti e Gaetano Quagliariello.
«Siamo lieti della grande apertura di Matteo Salvini oggi qui ad Atreju. Con lui condividiamo e abbiamo condiviso molte cose ma ovviamente per noi il tema dell’unità nazionale è imprescindibile», ha aggiunto.
