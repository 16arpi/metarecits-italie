Ue, Meloni: Dijsselbloem si dimette e Governo pretenda scuse ufficiali

«Il presidente dell’Eurogruppo Dijsselbloem, riferendosi agli Stati del sud Europa, ha dichiarato: “non puoi spendere tutti i soldi in alcol e donne e poi chiedere aiuto”. Secondo questo “statista” del Partito socialista europeo, noi italiani saremmo un branco di debosciati assistiti dai responsabili popoli del Nord. Dijsselbloem si dimetta subito e il Governo italiano pretenda scuse ufficiali. A noi non serve alcun aiuto da questa gente: ci basterebbe spezzare le catene che i tecnocrati europei hanno messo alla nostra economia e alle nostre imprese per tornare a crescere. Parleremo anche di questo il 25 marzo al centro congressi “Angelicum” di Roma all’iniziativa “Italia Sovrana in Europa”».
Lo scrive su Facebook il presidente di Fratelli d’Italia, Giorgia Meloni.
