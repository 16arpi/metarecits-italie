Riforme, Testa: bene Ddl Nastri-Silvestroni su ruolo province

“Ripristinare l’elezione diretta del Presidente e degli organi delle Province, funzioni chiare e provviste finanziarie adeguate. Sono questi i punti cardine del disegno di legge presentato, quest’oggi, dai senatori di Fratelli d’Italia, Gaetano Nastri e Franco Silvestroni, nell’ottica di restituire, alle Province, un ruolo di prim’ordine. Da ex presidente della Provincia di Pescara, ho piena contezza della valenza che riveste questo ente territoriale. La legge Delrio del 2014 deve essere assolutamente rivista con l’obiettivo di restituire un rapporto con i cittadini anche a loro tutela”.
E’ quanto dichiara il deputato abruzzese di FdI, Guerino Testa.
