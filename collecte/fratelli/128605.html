Covid Zaffini: Governo fornisca  mascherina Ffp2 a bambini dai 6 ai 14 anni

“Il Governo deve fornire le mascherine di tipo Ffp2 ai bambini e ragazzi dai 6 ai 14 anni di età, dato che il decreto-legge 7 gennaio 2022, n. 1, recante misure urgenti per fronteggiare l’emergenza COVID-19, in particolare nei luoghi di lavoro, nelle scuole e negli istituti della formazione superiore, all’articolo 4 introduce l’obbligo, perfino per i bambini dai 6 anni di età, di indossare la mascherina Ffp2 a scuola.”
Lo dichiara il senatore di FdI Franco Zaffini, capogruppo in commissione Sanità, riferendosi all’ odg di Fratelli d’Italia a sua firma approvato in commissione Sanità con parere favorevole dal Governo.
“Data l’obbligatorietà dell’uso di dispositivi Ffp2 anche per i bambini infatti, Fratelli d’Italia aveva portato all’attenzione del Governo come gli attuali dispositivi esistenti pensati per gli adulti non possano essere efficaci e sicuri per i bambini e che fosse pertanto necessario provvedere alla fornitura di mascherine adeguate il prima possibile.  Vigileremo, ovviamente,  affinché ciò accada prima della fine dell’anno scolastico” conclude il senatore Zaffini.
