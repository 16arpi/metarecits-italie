Elezioni, Rauti: Alleati partecipino a manifestazione FdI per gli elettori e per mettere a tacere voci di possibile inciucio post voto e suscitare fiducia

Fratelli d’Italia, che non ha mai partecipato a governi tecnici o a governi con la sinistra, anche stavolta ribadisce il suo no convinto a giochi di potere, ne’ alla luce del sole, ne’ con l’inciucio. Per questa ragione, Giorgia Meloni ha organizzato per il giorno 18 febbraio una manifestazione a Roma durante la quale tutti i  candidati di Fratelli d’Italia giureranno solennemente che mai parteciperanno a governi che non siano quelli voluti dagli elettori. L’auspicio è che anche i nostri alleati  di Forza Italia e della Lega, con i quali abbiamo sottoscritto un importante programma di governo, partecipino a questa manifestazione. Sarebbe un segnale importante non solo per gli elettori di centrodestra ma per tutto il Paese e coloro che vogliono stabilità ed anche per mettere a tacere quelle voci di un possibile inciucio all’indomani del voto del 4 marzo.
