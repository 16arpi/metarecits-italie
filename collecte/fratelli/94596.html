Varchi: grazie a Meloni si puo votare centrodestra senza vergogna

Se oggi tanti militanti ed elettori di centrodestra possono tornare a votare è grazie al gesto di coraggio di Giorgia Meloni e Guido Crosetto di lasciare il Pdl e fondare Fratelli d’Italia. La gestione fallimentare del partito, gli assurdi criteri di selezione della classe dirigente, la mancanza di un programma chiaro ed infine l’annullamento delle primarie hanno costretto tutti noi alla scelta difficile di abbandonare quel partito che avevamo contribuito a fondare.
  
Ora con Fratelli d’Italia sarà possibile votare per un partito di centrodestra, alternativo alla sinistra ed al centro tecnocratico, le cui liste sono il nostro vanto insieme ad un programma che parla a tutta la Nazione ed in grado di far rinascere l’Italia.
 
È quanto ha dichiarato Carolina Varchi, candidata alla Camera dei Deputati nella lista di Fratelli d’Italia in Sicilia, all’apertura della campagna di Fratelli d’Italia questa mattina al cinema Imperia alla presenza di Guido Crosetto cofondatore del movimento.
