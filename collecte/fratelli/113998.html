Maresciallo ucciso, Meloni a San Severo rende omaggio a Vincenzo Di Gennaro

“A San Severo per incontrare la famiglia e rendere omaggio a Vincenzo Di Gennaro, carabiniere ucciso da un balordo solo perché aveva indosso una divisa. Per lui continuiamo a chiedere giustizia. Riposa in pace Vincenzo, grazie per aver servito con onore la nostra Nazione”.
Lo scrive il presidente di Fratelli d’Italia, Giorgia Meloni, postando su Facebook una foto scattata nel cimitero di San Severo (in provincia di Foggia). Il presidente di FdI ha reso omaggio alla memoria del maresciallo ucciso a Cagnano Varano il 13 aprile scorso in un agguato.
