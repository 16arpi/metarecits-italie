Manovra, FdI Campidoglio: Approvazione odg Meloni vittoria importante per dare a Roma dignità e grandezza che merita

«Fratelli d’Italia ha a cuore il futuro di Roma: lo abbiamo dimostrato in ogni occasione, a tutti i livelli e oggi lo abbiamo ribadito in Parlamento. L’approvazione all’unanimità delle forze politiche dell’ordine del giorno presentato da Giorgia Meloni per dare alla Città Eterna maggiori poteri e risorse è una vittoria molto importante, che rappresenta solo l’ultimo passo compiuto da FdI in un lungo lavoro svolto nelle Istituzioni, dall’Assemblea capitolina al Parlamento. Il nostro obiettivo è restituire alla Capitale d’Italia la dignità e la grandezza che merita. Per questo continueremo a lavorare a tutti i livelli, a partire dal Campidoglio, su questo tema e solleciteremo la Raggi e il futuro sindaco di Roma affinché gli impegni assunti nell’odg Meloni si trasformino in realtà».
E’ quanto dichiarano in una nota congiunta gli esponenti di Fdi, Andrea De Priamo capogruppo in Campidoglio, i consiglieri comunali Francesco Figliomeni e Lavinia Mennuni, Rachele Mussolini della lista civica ‘Con Giorgia’.
