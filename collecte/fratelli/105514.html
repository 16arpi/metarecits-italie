Nomadi-Castelromano, Rampelli: Nuova aggressione a due persone in macchina, una incinta

“Ieri sera, un’auto sulla Pontina davanti al campo nomadi di CastelRomano  è stata colpita da un blocchetto di cemento, tirato da due uomini e un ragazzo che, dopo il lancio, si sono fatti avanti minacciando il conducente secondo una tecnica nota e consolidata. La moglie accanto a lui, incinta, è rimasta traumatizzata e si è recata in ospedale per accertamenti. Il mattone ha colpito il montante dello sportello e non il parabrezza, altrimenti la storia poteva essere un’altra.  Non è la prima volta che accadono simili violenti episodi da parte di persone appartenenti al campo nomadi di Castel Romano e chiediamo ancora una volta al ministro Minniti di usare verso questi ritrovi di delinquenti comuni il pugno di ferro”. È quanto dichiara il capogruppo di Fratelli d’Italia-Alleanza nazionale  Fabio Rampelli.
