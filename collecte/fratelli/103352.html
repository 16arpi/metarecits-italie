Referendum, Meloni: Confronto con Verdini in onda ma interrogazione verrà presentata ugualmente

 
«Mi hanno chiamata dal TG2 della RAI per comunicarmi che oggi manderanno in onda (alle ore 21 circa) il confronto tra me e Denis Verdini sulla riforma costituzionale. Per ottenere il rispetto della par condicio è stato necessario minacciare una interrogazione parlamentare e coinvolgere la stampa. Mi chiedo tuttavia che fine abbia fatto il “sorteggio” della RAI con il quale avevano cancellato l’intervista. Come mai ora non vale più? E lo chiederemo anche nelle sedi istituzionali perchè l’interrogazione parlamentare in Commissione vigilanza Rai verrà presentata ugualmente».
lo scrive su facebook il presidente di Fratelli d’Italia, Giorgia Meloni.
