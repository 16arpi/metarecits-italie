Debiti Napoli, Taglialatela: Il ministro Padoan evasivo

 “Il Governo studia, i napoletani muoiono. Il ministro Padoan è stato evasivo e superficiale. Spiace dirlo, considerato lo spessore del professore. Giova ricordare che l’ammontare della somma  pignorata è pari a 125 milioni e che non è l’attuale amministrazione comunale responsabile del debito che  risale agli atti del Commissario Straordinario dell’Irpinia per il terremoto del 1980. Come abbiamo ribadito, non possono essere i cittadini napoletani a pagare questi conti. Il Governo trovi le risorse e gli strumenti necessari per intervenire sollevando il Comune di Napoli da questi oneri”. È quanto ha dichiarato il deputato di Fratelli d’Italia-Alleanza nazionale Marcello Taglialatela durante il question time rivolto al ministro dell’Economia e delle Finanze Pier Carlo Padoan.
