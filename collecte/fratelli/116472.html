Venezia, Fidanza: Serve una legge speciale per difendere Venezia e i veneziani




“Questa mattina ho portato alla città di Venezia la solidarietà e l’impegno concreto della delegazione di Fratelli d’Italia al Parlamento Europeo per l’immediata attivazione del Fondo di Solidarietà dell’Unione Europea. Fratelli d’Italia sostiene tutte le misure necessarie per sbloccare immediatamente le opere infrastrutturali necessarie a preservare la laguna e il patrimonio storico e monumentale di Venezia. Ma in questi momenti difficili vogliamo ribadire che questo non basta e che deve essere chiaro a tutti i soggetti in campo che non può esistere Venezia senza i veneziani: serve una legge speciale per fermare lo spopolamento della città vecchia, difendere le attività economiche dei veneziani, coinvolgere l’intera area metropolitana in una nuova progettualità per difendere questo patrimonio unico per l’Italia e per il mondo. Fratelli d’Italia c’è.”
È quanto ha dichiarato il Capodelegazione di Fratelli d’Italia al Parlamento Europeo intervenendo questa mattina agli “Study Days” del gruppo ECR al Comitato delle Regioni, in corso di svolgimento a Venezia presso la sede del Consiglio Regionale del Veneto.






