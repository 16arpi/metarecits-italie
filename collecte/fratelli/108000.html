Ue, Donzelli: Incontro Meloni-Orban lancia proposta Europa dei popoli

“L’incontro fra Giorgia Meloni e Viktor Orbàn lancia una nuova proposta di Europa dei popoli che si contrappone a quella del dominio franco-tedesco che tutela la finanza internazionale. Noi stiamo dalla parte dei diritti dei molti contro chi cerca di tutelare i privilegi di pochi”. E’ quanto afferma il capolista alla Camera di Fratelli d’Italia in Toscana Giovanni Donzelli, commentando la visita in Ungheria del presidente di Fratelli d’Italia Giorgia Meloni.

“Quando il Pd e il Movimento 5 Stelle dicono che per risolvere il problema dell’immigrazione occorre la revisione del trattato di Dublino mentono – aggiunge – perché il trattato di Dublino riguarda solo i rifugiati e non i clandestini che costituiscono la gran parte degli immigrati in Italia. Fare solo la revisione di Dublino – conclude Donzelli – equivale quindi a lasciare le cose come stanno”.
