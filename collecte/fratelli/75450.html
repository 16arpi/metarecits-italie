Calabria, Ferro: A fianco di Occhiuto con nostra qualità. &#8220;Siamo il secondo partito del centrodestra nella regione&#8221;

“Il risultato ottenuto da Fratelli d’Italia nella elezioni regionali in Calabria e’ motivo di grande soddisfazione perche’ frutto di un lavoro costante di radicamento sul territorio e di un’attenzione continua alla voce dei cittadini. Siamo diventati il secondo partito del centrodestra scegliendo di puntare non sui pacchetti di preferenze, ma su candidati in grado di dare alla nuova amministrazione regionale un contributo di capacita’ e competenza, ma soprattutto di trasformare in azioni di governo le idee e l’identita’ di Fratelli d’Italia”. Lo afferma, in una dichiarazione, la deputata di Fratelli d’Italia WANDA Ferro, coordinatrice regionale del partito in Calabria. “Il piu’ importante apporto che vogliamo dare al presidente Roberto Occhiuto – aggiunge Ferro – e’ nella qualita’ della classe dirigente che lo affianchera’ e lo sosterra’ nella sua azione amministrativa. Faccio le mie congratulazioni e rivolgo un augurio di buon lavoro ai nostri consiglieri regionali e ringrazio tutti i candidati per l’impegno che hanno profuso, insieme ai dirigenti del partito, ai rappresentanti dei circoli ed ai nostri militanti, in una campagna elettorale condotta in ogni angolo della Calabria, parlando alla gente e chiedendo il consenso sulle idee, sulle proposte, sulla credibilita’ delle storie personali. Ringrazio i cittadini che ci hanno dato la loro fiducia. Una fiducia che per noi e’ una responsabilita’ da onorare con il lavoro, con la trasparenza, con la coerenza e con il coraggio delle scelte”. 
