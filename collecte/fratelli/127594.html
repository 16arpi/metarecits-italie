Manovra, Trancassini: vergognoso tre ore di dibattito su emendamenti

“Ho chiesto all’ufficio di Presidenza della Commissione Bilancio l’ampliamento della discussione perché è vergognoso proporre un dibattito di sole tre ore per discutere gli emendamenti alla Manovra. Se l’esecutivo pensa in questo modo di tappare la bocca all’opposizione anche per il desiderio di organizzare al meglio le ferie per l’ultimo dell’anno, sappia che noi non ce la faremo chiudere. Ci saremmo aspettati che il Governo venisse a metterci la faccia su questo scempio costituzionale e democratico o che almeno chiedesse scusa. Ma non avverrà niente di tutto questo: non salvano nemmeno la forma”.

Lo dichiara Paolo Trancassini, deputato e capogruppo di Fratelli d’Italia in Commissione Bilancio.
