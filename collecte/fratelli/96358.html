Bankitalia, Corsaro: La presidente Boldrini sarà ricordata come la prima ad aver usato la tagliola

“Si sta consumando una doppia truffa ai danni degli italiani. Stanno sottraendo il patrimonio della Banca d’Italia e le riserve auree e si sta chiudendo una legge elettorale che non mette d’accordo neppure chi ora lo sbandiera sui giornali”. È quanto dichiara il deputato di Fratelli d’Italia Massimo Corsaro intervenendo in aula durante dibattito sul dl Imu-Bankitalia.“Si fa davvero fatica  a non  ricorrere al turpiloquio: è difficile esprimere con varietà lessicale il disgusto e il disappunto di ciò che sta accadendo. La presidente Boldrini – ha concluso Corsaro- sarà la prima presidente ad aver applicato la tagliola e a silenziare le opposizioni”.
  
 
Roma, 29 gennaio 2014
