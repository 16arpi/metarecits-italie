Marcia per la  Vita. FdI partecipa con sua delegazione. Orgogliosi di difendere &#8216;Dio, Patria e Famiglia&#8217;

“Fratelli d’Italia, senza simboli di partito, con una propria delegazione di dirigenti partecipa alla IX edizione della ‘Marcia per  la vita’, importante manifestazione che punta ad affermare e sensibilizzare tutti al rispetto e alla tutela dei valori della vita. Sfileremo dietro allo striscione ‘Dio, Patria e Famiglia’ perchè per FdI rappresentano valori da difendere ed esaltare e non certo di cui vergognarsi, come invece fa una sinistra sempre più al soldo del relativismo e schiava del mondialismo. Come ribadito più volte da Giorgia Meloni, il diritto alla vita per noi rappresenta il primo dei diritti umani da tutelare, contro la cultura dello scarto e la deriva eutanasica in cui sta precipitando l’Occidente”. Lo dichiarano i parlamentari di Fratelli d’Italia Isabella Rauti, Maria Teresa Bellucci e Federico Mollicone.


