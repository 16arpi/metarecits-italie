Taglialatela: Continuano episodi di violenza a Napoli. Da sindaco lavorerò ad una città che tuteli persone perbene

“Continuano nella nostra città episodi di violenza che mettono a repentaglio l’incolumità delle persone perbene: ieri un 15enne accoltellato ad una gamba nei pressi del lungomare, oggi l’ennesima sparatoria in pieno giorno in mezzo alla folla da parte di una banda di rapinatori all’assalto di un furgone portavalori.
A Napoli vi è bisogno di ripristinare il meccanismo fondamentale della certezza della pena e di avviare politiche di contrasto alla criminalità organizzata che riprendano quelle utilizzate nella lotta al terrorismo internazionale.
Senza tolleranza zero nei confronti dei criminali non possiamo garantire prospettive di sviluppo al nostro territorio ed un futuro occupazionale alle giovani generazioni.
Da Sindaco lavorerò ad una Napoli diversa che metta al primo posto la sicurezza e la serenità delle persone perbene”.
Così in una nota Marcello Taglialatela, candidato Sindaco di Napoli e Parlamentare di Fratelli d’Italia – An.
