Tav, Delmastro: Avv. Conte garantisce interessi di M5s e Lega ma non degli italiani

“Ancora un rinvio per la Tav. Ancora una volta il Presidente – avvocato Conte ha garantito gli interessi dei suoi clienti: M5S e Lega, ma non quelli degli italiani e della produzione nazionale. Ogni rinvio è un danno. Vergognoso rinviare con la scusa dell’analisi costi benefici che dura da un anno. Il Governo decida una volta e per sempre se puntare sullo sviluppo o arrendersi alla decrescita imposta dai grillini”.
Lo dichiara Andrea Delmastro, deputato di Fratelli d’Italia e capogruppo FDI in commissione Esteri.
