Incendi, Rizzetto: Italia in fiamme, Governo assente

“Come ogni anno, puntualmente arriva l’estate e come ogni anno l’Italia, soprattutto lo splendido Mezzogiorno, va in fiamme a causa della mancanza di una manutenzione dei boschi e del taglio di sterpaglie,  ma soprattutto a causa dei piromani che addirittura usano gli animali per propagare le fiamme. Persone ignobili, senza alcuna parvenza di umanità, le quali andrebbero fatte marcire in carcere senza alcuna pietà. Che cosa si aspetta a inasprire le pene? Per quale motivo non s’investono risorse adeguate per realizzare una prevenzione efficace contro gli incendi da ipercombustione naturale e contro la criminalità più o meno organizzata che fa di queste tragedie un business per lucrare sul mercato immobiliare e lavorativo? Cosa attendiamo a rinfoltire con nuove assunzioni le fila dei Vigili del Fuoco, veri eroi moderni?”. È quanto dichiara il deputato di Fratelli d’Italia-Alleanza nazionale Walter Rizzetto.
