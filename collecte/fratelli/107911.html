Neve, Monti: Zingaretti incapace sulle emergenze, terremotati ancora nelle casette

“Nonostante l’arrivo del  maltempo previsto da tempo, Zingaretti dimostra, ancora una volta, grave incapacità nel gestire le situazioni di emergenza.
È bastata la nevicata di una notte per paralizzare traffico e trasporti, dato che sulle strade si è iniziato a spargere il sale solo in queste ore, senza una distribuzione preventiva dei sacchetti e lo spargimento nelle principali arterie che avrebbe, di certo, impedito che la neve si accumulasse in maniera così copiosa.
Come sempre in condizioni di allerta, i primi ad intervenire sono militari e Protezione Civile che, pala in mano, si adoperano in prima persona per aiutare chi è in difficoltà.
Penso, infine, alle popolazioni terremotate alle quali va tutta la mia piena solidarietà visto che stanno vivendo nuovamente una situazione di grande disagio in quanto ancora costretti a vivere nelle casette che, in realtà, dovevano essere provvisorie”.
È quanto dichiara il candidato alla Camera di Fratelli d’Italia Giampiero Monti.
