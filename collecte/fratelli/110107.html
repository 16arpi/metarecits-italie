Sicurezza stradale. Ciriani: Senato approvi velocemente pdl salva bebè

“Grazie a Fratelli d’Italia tragedie come quelle che, anche recentemente, hanno segnato l’opinione pubblica, con neonati inconsapevolmente abbandonati in auto, non ci saranno più. Il via libera dato dalla Commissione Trasporti della Camera alla proposta di legge Meloni segna un passo importante nel rafforzamento delle misure di sicurezza in auto per i minori. Chiederò agli altri rappresentati delle forze parlamentari che anche al Senato il passaggio sia rapido, consentendo velocemente alla nostra Nazione di dotarsi di una legge di civiltà e soprattutto di rispetto della vita”. Lo dichiara il presidente del gruppo al Senato di Fratelli d’Italia, Luca Ciriani.
