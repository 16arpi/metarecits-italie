Meloni: raccogliamo appello UIL, crescita è obbiettivo comune

Fratelli d’Italia raccoglie l’appello della Uil Campania per crescita e lavoro. L’obiettivo comune, infatti, è quello di puntare sulla crescita economica, condizione necessaria per ridurre la disoccupazione, soprattutto nel Mezzogiorno.  E la crescita si ottiene non certo aumentando la pressione fiscale come abbiamo sempre sostenuto, come oggi evidenzia la Corte dei Conti, e come è invece scritto nel dna della sinistra, ma riducendo il cuneo fiscale, eliminando i contratti atipici, introducendo l’apprendistato per i giovani, studiando un sistema unico di ammortizzatori sociali e incentivando il ricorso alla contrattazione aziendale. E’ quanto ha dichiarato Giorgia Meloni a margine di un’iniziativa pubblica a Castellammare di Stabia (Na).
