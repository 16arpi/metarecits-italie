Cinema Roma, Rampelli: Un cinema che apre in periferia è una battaglia vinta

“Un cinema che apre dopo anni, in un municipio  particolarmente bisognoso di speranza e cultura, quello delle Torri, nel cuore di Tor Bella Monaca, è una battaglia vinta contro il degrado, l’abbandono, il disimpegno. Merito del presidente del VI municipio Nicola Franco che non ha mai smesso di credere nella buona conclusione di un’annosa opera, responsabilizzando anche il sindaco Gualtieri che è intervenuto in assestamento di bilancio per dare un’ultima mano.
Dopo due anni di pandemia e dopo aver visto la chiusura di tanti cinema, con un tessuto capitolino depauperato, finalmente una notizia in controtendenza per aumentare l’offerta culturale e offrire luoghi di aggregazione alla periferia romana”.
È quanto ha dichiarato il vicepresidente della Camera dei deputati Fabio Rampelli di Fratelli d’Italia, intervenendo alla cerimonio di inaugurazione della sala insieme al presidente Nicola Franco e al sindaco di Roma Roberto Gualtieri.
