FdI, Marsilio: Insediata la costituente di Roma Capitale

Si è insediata la Costituente di Roma capitale di Fratelli d’Italia. Ne fanno parte come componenti di diritto (al netto di parlamentari nazionali ed europei): Fabrizio Ghera (capogruppo in Campidoglio), Federico Mollicone (incarico nazionale), Laura Marsilio (incarico nazionale), Federico Iadicicco (membro della Costituente Regionale), Daniele Saponaro (organizzazione giovanile), Daigoro Mazzoleni (organizzazione universitaria). Come componenti ordinari: Andrea De Priamo, Monica Picca, Francesco Filini, Chiara Colosimo, Massimo Milani, Gianluca Caramanna, Emiliano Bono, Nicola Barbato, Simona Abate, Stefano Campanella, Giovanni Ottaviano, Maurizio Politi, Fulvio Giuliano, Valentina Serra. Come componenti in rappresentanza delle aggregazioni successive alla fondazione del movimento: Dario Rossin, Paola Guerci, Alfonso Bove, Claudio Massimini, Federico Rocca, Alberto Kustermann. La Costituente ha proposto all’unanimità come proprio Portavoce Andrea De Priamo.
  
“Prosegue il percorso di radicamento del Movimento nel territorio – dichiara in una nota Marco Marsilio, portavoce della costituente regionale del Lazio – la Costituente avrà il compito di accompagnare Fratelli d’Italia in questa fase di espansione, mentre prosegue in parallelo e in sinergia il lavoro di ridefinizione del centrodestra con l’Officina per l’Italia. A tutti i ‘costituenti’ auguro buon lavoro e li ringrazio per l’entusiasmo e l’energia che stanno mettendo per costruire uno strumento al servizio dei bisogni e delle aspirazioni della nostra gente. La crescita costante di Fratelli d’Italia nella capitale è dimostrata non solo dal risultato delle comunali (6%) e municipali (7%), ma anche dalle qualificate adesioni che continuano ad arrivare dopo gli appuntamenti elettorali. A rappresentare questo percorso di aggregazione, nella costituente sono presenti sia personalità che già dalle elezioni comunali si erano schierate e candidate con le nostre liste, come Dario Rossin (ex Destra), Paola Guerci (ex Fli), Alfonso Bove (ex Forza Italia), Alberto Kustermann (ex Fare), sia personalità che hanno aderito più di recente, come Federico Rocca (ex consigliere comunale PdL) e Claudio Massimini (ex Udc). Insieme a quanti hanno sin da subito sposato questa avventura, e ai tanti che continueranno ad arrivare, sono certo che sapranno costruire quel movimento radicato nelle categorie e nei quartieri di cui la città ha bisogno per liberarsi il prima possibile del sindaco Marino”.
Roma, 22 ottobre 2013
 
