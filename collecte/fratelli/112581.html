Civitavecchia, Silvestroni: Piena condivisione su linea politica della dirigenza locale

“Piena condivisione per l’azione politica messa in campo dalla dirigenza locale di Civitavecchia sulla linea politica intrapresa per le prossime amministrative. La compattezza della coalizione di centrodestra è e rimane la nostra priorità ma non può significare proseguire nella situazione di stallo in cui ci troviamo. Se la Lega non è in grado di indicare il candidato sindaco per Civitavecchia faccia un passo indietro. Il lavoro fin qui svolto dai dirigenti provinciali e locali di Civitavecchia si contraddistingue per coerenza e serietà politica e in questa direzione continueremo ad andare avanti” lo ha dichiarato in una nota il deputato e presidente della Federazione provinciale di Roma di Fratelli d’Italia, Marco Silvestroni.
