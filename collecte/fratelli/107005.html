Ostia, Rampelli: Due anni di commissariamento inutili

“Prendiamo atto dell’inchiesta doverosa ma tardiva della magistratura, che nasce solo dopo la testata video ripresa di Roberto Spada, come se il Municipio non fosse stato commissariato per due anni per infiltrazioni mafiose, come se il presidente del Pd Tassone non fosse stato preso con le mani in pasta. I due commissari prefettizi Tronca e Vulpiani sono apparsi poco attenti rispetto alle scorribande impunite e quotidiane dei clan del litorale che, pure, avrebbero meritato la loro prioritaria attenzione anche in virtù dei ruoli da loro precedentemente ricoperti. Non ottennero nemmeno il raddoppio delle forze di polizia. Il sistema di criminalità organizzata invece ha avuto modo di rafforzarsi e crescere. Meglio tardi che mai, vediamo ora se lo Stato sarà capace di spazzare via da Ostia 3 famiglie mafiose e riaffermare serenità e legalità sul territorio”.

È quanto ha dichiarato il capogruppo di Fratelli d’Italia Fabio Rampelli.
