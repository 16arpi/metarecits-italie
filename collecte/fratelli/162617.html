Molise, Foti: vittoria conferma luna di miele Governo Centrodestra

“La netta vittoria anche alle regionali in Molise, con l’elezione del presidente Francesco Roberti, conferma ancora una volta la luna di miele che sta vivendo la coalizione di centrodestra, che governa ben 16 regioni italiane. Il quadro generale rispecchia l’alto gradimento di consensi che sta ottenendo il governo Meloni in tutta la Nazione. Un pensiero oggi va anche a Silvio Berlusconi che avrebbe esultato insieme a noi.
I cittadini hanno premiato, ancora una volta, la coerenza e la responsabilità con cui il centrodestra sta portando avanti il proprio lavoro, anche alla luce delle esigenze e delle istanze che provengono dai territori. Questo ennesimo attestato di stima rafforza ulteriormente la coalizione e ci spinge a proseguire in maniera convinta in questa direzione. Per la sinistra un’altra batosta, l’ennesima”. 
 Lo dichiara in una nota il capogruppo di Fratelli d’Italia alla Camera, Tommaso Foti.
