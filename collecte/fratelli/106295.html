Sicilia, Mollicone: Vittoria Musumeci è omaggio a Borsellino. Cancelleri si vergogni. M5s totalitari e omeopatici al sistema mondialista

Il più bel significato della vittoria di Nello Musumeci è certamente che questa avviene nel segno di Paolo Borsellino.
 La coalizione che lo sostiene, la sua lista e Giorgia Meloni con Fratelli d’Italia hanno vinto seguendo il suo esempio. “Sarà bellissima” era l’auspicio dell’indimenticabile magistrato antimafia rispetto alla Sicilia . E ora Borsellino è un simbolo più forte per tutti i siciliani che ci hanno dato fiducia e per gli italiani che ce la daranno. Cancelleri si dovrebbe vergognare di quello che ha dichiarato e chiedere scusa a Musumeci.
Fratelli d’Italia dalla Sicilia a Roma dimostra di essere traino della nuova alleanza e siamo contenti di vedere che anche chi aveva inizialmente espresso scetticismo verso la candidatura di Musumeci ora la rivendichi con orgoglio. Vuol dire che abbiamo tracciato una strada seguita da tutti i partiti della coalizione.
Ora occorre vincere a Roma e poi in Italia per fermare la deriva inquietante di un forza politica come i 5 Stelle a vocazione totalitaria. A Roma, infatti,  la Raggi chiude illegittimamente il circolo storico di Colle Oppio, ma perde comunque la metà dei voti nel X municipio in poco più di un anno, Di Maio rifiuta i confronti in tv e il movimento ha fatto della disinformazione e delle fakenews la propria arma politica. In realtà il M5S è omeopatico al sistema mondialista che vuole distruggere la politica.
