Regionali, Meloni: Calabria ha bisogno di persona coerente e concreta&#8230;

…COME FERRO. «Per rialzarsi, la Regione Calabria dovrebbe crederci di più e avere la consapevolezza di quanto vale la sua gente, il suo territorio, la sua storia e la sua identità.

La Calabria dovrebbe avere il coraggio di rompere una serie di schemi, di non farsi dare ordini da nessuno, di non piegarsi più e provare ad investire su una persona come Wanda Ferro. Wanda ha alcune caratteristiche che considero fondamentali: è una persona coerente, concreta ed è una donna. E anche se io non amo molto fare distinzioni di genere, ci sono alcuni dati statistici che ci dicono che a parità di presenza, tra un uomo e una donna impegnati in politica, sono molte di meno le donne coinvolte in episodi di corruzione. Noi abbiamo bisogno di una donna qui in Calabria».
Lo ha detto il presidente di Fratelli d’Italia-Alleanza Nazionale, Giorgia Meloni, a Vibo Valentia a margine di un’iniziativa per sostenere i candidati di FdI-An alle regionali e la candidatura di Wanda Ferro alla Presidenza della Regione Calabria.
