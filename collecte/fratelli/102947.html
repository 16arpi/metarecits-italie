Referendum, La Russa: A Milano &#8220;Renzexit&#8221;, 3 giorni per il &#8220;No&#8221;

INVITATI MELONI, SALVINI, TOTI E TUTTI I BIG DEL CENTRODESTRA. “Milano, a metà ottobre, ospiterà il ‘Renzexit’, un grande appuntamento al quale aderiranno, oltre a importanti rappresentanti della politica, anche diversi comitati del ‘no’ al referendum”. 
Lo afferma il deputato di Fratelli d’Italia Ignazio La Russa, organizzatore del ‘Renzexit’, evento in programma a Milano, nella centralissima piazza Liberty, da venerdì 14 a domenica 16 ottobre. 
“Sono stati invitati – aggiunge La Russa – Giorgia Meloni, Matteo Salvini e Giovanni Toti, oltre a tutti i principali esponenti di Fratelli d’Italia, Lega Nord,  Forza Italia e delle altre formazioni di centrodestra, tra cui i capogruppo al Parlamento”. 
“Saranno tre giorni di dibattito, musica e cultura – conclude La Russa – per spiegare le ragioni tecniche e politiche del ‘no’ che debbono portare al ‘Renzexit’. Vogliamo che siano i cittadini a decidere chi deve governare e quale riforme servono all’Italia, a partire dall’elezione diretta del Capo dello Stato”.
