Battisti, Cirielli: Sia estradato in Italia, Governo reiteri richiesta a Brasile

 
“La notizia riportata dal quotidiano brasiliano O’Globo secondo cui il governo guidato da Michel Temer sarebbe favorevole a concedere l’estradizione per Cesare Battisti è molto positiva. Si ponga fine alla latitanza dell’ex terrorista rosso. Si faccia finalmente giustizia. Lo si deve alle vittime e alle loro famiglie. Il governo italiano reiteri immediatamente la richiesta di estradizione al Brasile. Da più di tre anni non vi è stata alcuna istanza. Renzi, Gentiloni, Alfano e il Pd tutto dovrebbero spiegare il motivo della loro inazione”. È quanto dichiara Edmondo Cirielli, deputato di Fratelli d’Italia-Alleanza Nazionale, responsabile del Dipartimento Giustizia del partito.
