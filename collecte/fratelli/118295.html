Difesa, Deidda: Brigata Sassari e non solo. Le Forze Armate mettono in campo la loro professionalità. Presentata interrogazione parlamentare

“Non solo a supporto dei nostri uomini e donne delle Forze dell’Ordine che nonostante il pregevole sforzo compiuto finora – causa i tagli operati negli anni – necessitano di un’ulteriore forza ma le nostre Forze Armate possono realizzare postazioni di triage e supportare in campo sociosanitario”, è quanto dichiara in una nota il Capogruppo della IV Commissione Difesa, Salvatore Deidda
“In Sardegna – nonostante il grande sforzo delle altre Forze dell’Ordine, del Corpo forestale e di Forestas – i numeri sono in aumento. Superata la soglia dei 200 contagiati occorre quindi uno sforzo ancora superiore. Sarebbe opportuno e sollecito, in tal senso, il Ministro della Difesa affinché vengano chiamate in causa le nostre Forze Armate, in primis la Brigata Sassari, certo che le loro competenze – maturate nelle molteplici missioni estere – e il loro forte legame con il territorio sardo possano garantire eccellenti risultati in termini di tutela e controllo dell’ordine pubblico”, afferma il Deputato sardo, primo firmatario dell’interrogazione presentata insieme ai colleghi del gruppo di FdI
“Aeronautica, Esercito e Marina – conclude Deidda – stanno già dando un loro contributo ma sostengo che con tutte le loro specialità, possano ora dare un valore aggiunto per sconfiggere il virus”.

 
