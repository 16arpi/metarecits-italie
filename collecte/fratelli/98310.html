Traghetto, Rampelli: Nuove rotte dei clandestini?

“La presenza accertata di clandestini a bordo della Norman Atlantic e l’ipotesi di un numero non identificato di passeggeri irregolari, verosimilmente morti nel naufragio…

…ripropongono in tutta la sua drammaticità la tragedia della mancanza di controlli. Quando questo scenario sarà ufficializzato ci troveremmo davanti alla conferma di quelle modalità d’approdo alle coste italiane che denunciamo da anni, un traffico di esseri umani che si alimenta del cinismo degli addetti all’imbarco e della inosservanza delle regole di sicurezza. Un’ipotesi che ci sconvolge e che ci porta indietro di secoli. Ci sono davvero troppi interrogativi su questo naufragio e il governo dovrebbe usare meno toni trionfalistici e dare risposte sulle reali dimensioni di questo fenomeno e su come intervenire per stroncarlo e per evitare altre tragedie come questa”. E’ quanto ha dichiarato il capogruppo di Fratelli d’Italia-Alleanza nazionale Fabio Rampelli.
