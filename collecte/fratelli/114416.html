Aeroporti. Senatori FdI: Bene potenziamento Fiumicino senza raddoppio

“Grande soddisfazione di Fratelli d’Italia per quanto emerso oggi nel corso di un incontro organizzato da Sky Tg24 sul sistema aeroportuale italiano. Il gruppo Atlantia, presente l’amministratore delegato Giovanni Castellucci, ha dichiarato di voler potenziare l’Aeroporto di Fiumicino all’interno dell’attuale sedime aeroportuale e non più con il raddoppio di ‘Fiumicino nord’, esattamente come richiesto da Fratelli d’Italia attraverso l’ordine del giorno approvato all’unanimità dal Senato della Repubblica a maggio del 2018. Molto bene anche le parole del nuovo presidente di Enac che ha affermato di condividere la posizione di FdI nel reputare necessaria la realizzazione del terzo aeroporto del Lazio. Finalmente si esce da una fase di opacità e di scelte incomprensibile e si ragiona su un razionale sistema aeroportuale italiano”. Lo dichiarano i senatori di Fratelli d’Italia, Daniela Santanche, componente della Commissione Industria e Giovanbattista Fazzolari, responsabile del programma di FdI
