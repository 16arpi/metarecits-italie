Governo, Meloni: Obiettivo M5s è rimanere incollati alle poltrone, no ai giochi di palazzo ed elezioni subito

“Fratelli d’Italia, unico partito di opposizione al governo gialloverde ad aver sempre votato a favore del taglio dei parlamentari, anche stavolta non ha fatto e non farà mancare il suo sostegno e i suoi voti a questa attesa riforma. Purtroppo i Cinquestelle, una volta incassato il si dei partiti alla proposta, hanno gettato la maschera e rilanciato, perché il loro vero obiettivo non è tagliare le poltrone, ma rimanerci incollati sopra. Dal cambiamento al trasformismo c’è voluto poco. Che brutta fine ragazzi. Penso a come gli italiani guardano a tutta questa pantomima, a quanto li allontani ancora di più dalla politica. Non possiamo permetterlo. Basta tatticismi, trasformismi, inciucismi. 
L’Italia merita un Governo forte, stabile e scelto dagli italiani. No ai giochi di palazzo. Elezioni subito”.

Lo dichiara il presidente di Fratelli d’Italia Giorgia Meloni.
