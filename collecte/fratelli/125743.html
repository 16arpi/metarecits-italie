Camera, Trancassini: fiducia è sintomo di maggioranza dilaniata, intervengano Fico e Casellati

“L’ennesima fiducia posta dal governo Draghi è il sintomo di una maggioranza dilaniata e ormai allo sbando. È venuto meno il rapporto tra l’esecutivo e le aule parlamentari, sedi del reale dibattito politico come previsto dalla Costituzione. Anche la conferenza dei Capigruppo, come denunciato dal presidente del gruppo di Fratelli d’Italia, Francesco Lollobrigida, è diventata uno strumento formale privo di ogni efficacia. Ci appelliamo al presidente della Camera Fico e alla presidente del Senato Casellati, affinché si facciano garanti del senso delle Istituzioni e invitino maggioranza e governo a recuperare il rispetto delle opposizioni”.

Lo dichiara il deputato di Fratelli d’Italia, Paolo Trancassini.
