Immigrazione, Meloni: FdI raccoglie firme contro global compact e fatturazione elettronica e il 12 dicembre manifestazione sotto Montecitorio

“Su tutto il territorio nazionale Fratelli d’Italia raccoglie le firme contro il Global Compact, il documento delle Nazioni Unite che vuole favorire l’immigrazione incontrollata. E raccoglie le firme contro l’obbligo della fatturazione elettronica. Siamo al fianco delle imprese e scenderemo in piazza il 12 dicembre alle 11 davanti Montecitorio, contro un provvedimento che le massacra per pagare il reddito di cittadinanza”.


È quanto ha dichiarato il presidente di Fratelli d’Italia, Giorgia Meloni, partecipando questa mattina alla raccolta firme organizzata in tutta Italia da Fdi contro il Global compact e contro l’obbligo di fatturazione elettronica. Il presidente di Fratelli d’Italia ha firmato le due petizioni presso il gazebo di viale Europa a Roma.


SCARICA elenco gazebo in tutta ITALIA
