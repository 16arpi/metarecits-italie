La Barbuta, Silvestroni: Sgombero immediato del campo. Salvini rispetti gli impegni!

“Ennesima follia e aggressione intollerabile quella avvenuta stanotte nel campo rom di Ciampino La Barbuta.
Non solo la cittadinanza è vittima dei continui roghi tossici, non solo siamo costretti ad impegnare i nostri vigili del fuoco e a spendere quindi denaro pubblico per porre rimedio a quello che è un vero e reiterato disastro ambientale, ma ora dovremmo anche assistere inermi all’aggressione fisica e verbale degli operatori impegnati a spegnere gli incendi di rifiuti provocati dolosamente?! Riportare legalità e decoro a Ciampino è una priorità non più procrastinabile. Il Ministro Salvini dia seguito percio’ agli impegni presi e proceda allo sgombero immediato del campo e successivamente alla bonifica dell’area. Colgo l’occasione per invitare la cittadinanza domani 6 ottobre dalle 17.00 alle 19.00 in piazza della Pace, a recarsi presso il banchetto informativo sulle attività inerenti il settore della sicurezza organizzato dai ragazzi del neocostituito circolo di Gioventù Nazionale. Un gruppo di giovani ai quali va il mio plauso e il mio augurio di buon lavoro per essersi aggregati e mobilitati, spinti dalla volontà di dare risposte e speranze al proprio territorio” lo ha dichiarato in una nota il deputato di Fratelli d’Italia, Marco Silvestroni.

 
