Musumeci, Rampelli: Come diceva Borsellino, la Sicilia &#8220;diventerà bellissima&#8221;

“Il sostegno a Nello Musumeci rappresenta l’inizio di un percorso politico per il riscatto della Sicilia. Morale e politico. Si tratta della persona giusta per far dimenticare nel minor tempo possibile la malagestione di Rosario Crocetta e impedire che la straordinaria isola, piattaforma e crocevia di tre continenti, possa conoscere il baratro di un governo pentastellato. Ora, a tre mesi dal voto, dopo aver a lungo atteso che le altre forze politiche del centrodestra sciogliessero la riserva, ci aspettiamo che prevalga il senso di responsabilità. Nello Musumeci è il candidato giusto per vincere e ben governare in Sicilia. Che tutti facciano un atto d’amore e si affrettino a sostenerlo”. È quanto dichiara il capogruppo di Fratelli d’Italia-Alleanza nazionale Fabio Rampelli.
