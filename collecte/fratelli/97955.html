Migranti, Ghera-De Priamo: Bene Meloni su chiusura centro Corcolle

“Bene ha fatto il presidente di Fratelli d’Italia-Alleanza Nazionale, Giorgia Meloni, a sollecitare la chiusura del centro d’accoglienza di via Novafeltria a Corcolle, i romani non possono pagare le scelte sbagliate del centrosinistra, è arrivato il momento che Marino e la sua giunta, che hanno scaricato nelle periferie e sui cittadini il peso economico e sociale dell’immigrazione selvaggia, si prendano le proprie responsabilità. Come FdI-An lo ribadiamo da settimane, è necessario convocare un consiglio straordinario per affrontare urgentemente il tema sicurezza a Roma. Giovedì 9 ottobre alle ore 17.00 manifesteremo sotto al Campidoglio per denunciare ancora una volta il fallimento della sinistra sulle politiche dell’immigrazione e sicurezza nella Capitale”. E’ quanto dichiarano in una nota congiunta gli esponenti di FdI-An Fabrizio Ghera capogruppo in Campidoglio e Andrea De Priamo, portavoce romano.
