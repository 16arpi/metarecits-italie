Riforme, FdI-AN: Se non è propaganda FI leghi accordo con Renzi a&#8230;

…PRESIDENZIALISMO, AVVIARE TAVOLO DI CONSULTAZIONE TRA FORZE DI CENTRODESTRA «Il banco di prova per vedere se realmente è possibile ripartire con un nuovo centrodestra sarà la serietà con cui si procederà alla riforma dello Stato in senso presidenzialista…
  
con l’elezione diretta del Capo dello Stato. Se quella di Forza Italia è solo propaganda, si allontanerebbe la ricomposizione del centrodestra. Viceversa diventerebbe un fatto concreto se l’accordo con Renzi fosse condizionato alla trasformazione dell’Italia in una Repubblica Presidenziale. Riforma che lo stesso Renzi aveva giudicato favorevolmente quando lo incontrammo in occasione delle consultazioni per la formazione del governo. Per Fratelli d’Italia-Alleanza nazionale il primo passo per raggiungere questo obiettivo è l’istituzione di un tavolo di consultazione sulle riforme tra tutte le forze che si dicono di centrodestra. Parallelamente chiediamo a Forza Italia di lavorare con noi per depositare una proposta di legge costituzionale e chiedere insieme la sua calendarizzazione affinché l’iter parlamentare sia contestuale alle altre riforme istituzionali». È quanto dichiarano il presidente nazionale di Fratelli d’Italia-Alleanza Nazionale, Giorgia Meloni, il presidente dell’Assemblea nazionale di FdI-An, Ignazio La Russa, e il coordinatore nazionale di FdI-An, Guido Crosetto.
Roma, 18 giugno 2014
