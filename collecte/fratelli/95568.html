Municipio V, Rinaldi: Palmieri intervenga con urgenza, a casilino 900 e in via salvati torna emergenza campo nomadi.

“A seguito di numerose segnalazioni da parte di residenti del Municipio V, nella giornata di ieri ho presentato un’interrogazione al presidente Palmieri in riferimento a nuovi insediamenti abusivi nell’area dell’ex campo nomadi Casilino 900. Si tratta della presenza di persone di cittadinanza romena nell’area in cui vi era il più grande campo nomadi d’Europa, chiuso a febbraio 2010 grazie all’attuazione del Piano Nomadi varato dalla Giunta Alemanno. Da alcune settimane, come riscontrato dalle segnalazioni avanzate dai cittadini, si sono insediate circa 50 nuove baracche, si sono verificati numerose accensioni di fuochi con la conseguente dispersione di fumi tossici nell’ambiente circostante e conseguente inquinamento del suolo.
  
 Pertanto, ho chiesto al presidente Palmieri di avviare con la massima urgenza un censimento delle nuove persone presenti e di istituire una commissione speciale sicurezza urbana al fine di poter affrontare, nell’immediato, tutte le problematiche relative agli insediamenti di rom , abusivi e non, nel territorio municipale. Non solo, constatiamo che anche in altre zone stanno spuntando come funghi nuovi accampamenti, come sta avvenendo in questi giorni nell’area di Tor Sapienza-La Rustica, dove già insiste un campo abusivo, ma altri nuovi nomadi stanno sopraggiungendo anche nelle vie limitrofe a via Salviati.
Cittadini e residenti sono allarmati e preoccupati da notizie che circolano relativamente ad un piano di ampliamento del campo nomadi con l’accoglienza di migliaia di nuovi rom. Sta accadendo quello che avevamo denunciato solo pochi mesi fa, ovvero che con il centrosinistra alla guida della città sarebbe tornata a Roma l’emergenza dei campi nomadi”.
È quanto dichiara in una nota il capogruppo di Fratelli d’Italia in V Municipio, Daniele Rinaldi.
Roma, 26 luglio 2013
