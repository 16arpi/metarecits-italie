Centrodestra, Meloni a libero: Si ricostruisce su idee, appello a mondo&#8230;

…DELLA DESTRA: FRATELLI D’ITALIA CRESCE. «Lancio un appello a tutto il mondo della destra, a quelli che sono rimasti a guardare per vedere se ce l’avremmo fatta e a quelli che hanno smesso di fare politica: affacciatevi al movimento. Fratelli d’Italia è l’unico partito che, oltre alla Lega, cresce, sia in termini percentuali che di voti assoluti e siamo al 4,2% a livello nazionale.
È quanto ha detto in un’intervista a Libero Quotidiano il presidente di Fratelli d’Italia, Giorgia Meloni.
«Per rimette insieme la coalizione bisogna che ci sia il coraggio di essere alternativa a Renzi fino in fondo: niente accordi, niente inguacchi, nessuna concessione in cambio di uno strapuntino. Poi il centrodestra va ricostituito sulle idee: immigrazione e sicurezza, tasse, rapporto con l’Europa, famiglia e lotta ai privilegi. Sul metodo continuo a preferire le primarie per scegliere non solo il leader ma il modello di centrodestra. Quale ruolo può giocare Berlusconi? Di colui che federa e cuce. È la persona più indicata e mi affido alla sua intelligenza: non ha senso che continui a tenere il centrodestra in ostaggio. Salvini rivendica la leadership? Ha fatto un ottimo lavoro, è stato indiscutibilmente il leader più suffragato. Non avrà problemi a vincere le primarie del centrodestra», continua Meloni.
«Il rischio di elezioni anticipate c’è ma non mi spaventa, anzi. È evidente che la luna di miele con gli elettori è finita e pure male. Se fosse intellettualmente onesto, visto che si riteneva legittimato dal voto delle Europee e che quei numeri sono evaporati, Renzi dovrebbe dimettersi», conclude Meloni.
