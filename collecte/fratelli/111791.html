Global compact. Ciriani: Chiederò a Casellati che governo riferisca in Aula

“Chiederò alla presidente Casellati che prima della riunione a Marrakech il governo riferisca il Aula sul Global compact. Dopo le varie prese di posizione all’interno della maggioranza, che riflettono in maniera ancora più evidente le divergenze tra Lega e M5S, non è pensabile che l’Esecutivo non esprima una posizione ufficiale dinanzi al Parlamento. Anche ieri il ministro Moavero, nel corso del question time al Senato, ha accuratamente evitato il tema, continuando a scaricare sul Parlamento la decisione sulla firma del Global compact. Fratelli d’Italia, oltre a ribadire la sua netta opposizione ad un Accordo di stampo mondialista che favorirà l’invasione dell’immigrazione clandestina, pretende che il governo e la maggioranza si assumano le proprie responsabilità dinanzi alla Nazione”. Lo dichiara il presidente dei senatori di Fratelli d’Italia, Luca Ciriani.
