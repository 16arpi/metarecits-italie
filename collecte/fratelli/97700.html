Lavoro, Meloni: Sfida è aggredire tassazione

«Fratelli d’Italia- Alleanza nazionale è disponibile ovviamente a parlare anche col governo della riforma del mercato del lavoro se davvero si vuole superare il dualismo tra chi oggi è coperto da ogni forma di garanzia e chi è stato escluso da ogni diritto.

La sfida però non è semplicemente parlare a chi ha già un lavoro ma a quelli che non riescono a trovarlo: bisogna  avere il coraggio di aggredire la tassazione nel mercato del lavoro e passare ad esempio dall’attuale 60% al 20%. Questo è l’obiettivo che il governo deve saper perseguire e su questo noi siamo disponibili a dare una mano».
Lo ha dichiarato a margine di Atreju 2014, che si chiude oggi a Roma, il presidente di Fratelli d’Italia-Alleanza nazionale, Giorgia Meloni.
