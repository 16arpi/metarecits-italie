Gallone: ‘signore delle tasse’ rispetti intelligenza italiani

«Monti è entrato con successo nei panni del politicante esperto: ascoltare il ‘signore delle tasse’ che annuncia la riduzione della pressione fiscale per racimolare qualche voto fa davvero ridere. Il Professore, smascherato anche in Europa da un settimanale autorevole come ‘The Economist’, abbia la decenza di rispettare l’intelligenza degli italiani, che ricordano bene la batosta dell’Imu e sanno che da oggi dovranno sostenere il peso di tre nuove tasse, la Tares, l’Ivie e la Tobin Tax, oltre all’aumento dell’Iva.
  
E abbandoni quell’atteggiamento altezzoso che ha avuto finora, perché gli unici record che oggi portano il suo nome sono: pressione fiscale più alta del mondo, sforamento di duemila miliardi del debito pubblico e distruzione di tutti i fondamentali dell’economia». 
Lo dichiara il capogruppo al Senato di ‘Fratelli d’Italia – Centrodestra nazionale’, Alessandra Gallone.
