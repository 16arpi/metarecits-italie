FdI, Meloni: Grande partecipazione a primarie è dato su cui centrodestra deve riflettere

«La grandissima partecipazione alle primarie di Fratelli d’Italia – Alleanza Nazionale rappresenta un segnale meraviglioso per la politica: in un tempo nel quale dal palazzo arriva il terzo governo di fila che passa sopra la testa degli italiani e c’è chi pensa riproporre l’ignominia delle liste bloccate nella legge elettorale, il popolo vuole tornare a essere protagonista delle scelte e del futuro della Nazione.
  
Il centrodestra tutto rifletta sulla risposta che arriva dalla nostra gente, che con l’entusiasmo e la passione di cui è capace ha dato la sua risposta inequivocabile. Grazie alle decine di migliaia di italiani che hanno partecipato alle primarie: insieme abbiamo scritto una pagina di storia del centrodestra. E la scelta obbligata per l’organizzazione di prorogare l’orario di chiusura dei saggi a causa dell’alta affluenza è la ciliegina sulla torta che chiude nel migliore dei modi questa due giorni unica».
È quanto dichiara il presidente dei deputati di Fratelli d’Italia, Giorgia Meloni.
Roma, 23 febbraio 2014
 
