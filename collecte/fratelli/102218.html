Bertolaso, Totaro: Piccole manovre di palazzo per riesumare il patto del nazareno, ma gli elettori di forza Italia stanno con noi

 
“Per quell’ammirazione residuale che ancora proviamo per  Bertolaso ‘uomo del fare’, il braccio destro di Marchini dovrebbe chiudersi in silenzio stampa. Per noi  è soltanto un rigore senza portiere ma è anche la  conferma della fondatezza delle nostre scelte. L’ex capo della protezione civile, in un’intervista, smaschera fanciullescamente il piano segreto di Berlusconi: riesumare il patto del Nazareno in salsa romana. La rivelazione di una piccola manovra di Palazzo capace di far indiavolare Berlusconi e imbarazzare Marchini: massimo del risultato, per noi, con il minimo sforzo.  Gli elettori di Forza Italia lo hanno già capito. E stanno facendo altre scelte, quelle più coerenti con la storia di centrodestra oggi rappresentata dalla candidatura di Giorgia Meloni ”. È quanto dichiara il deputato di Fratelli d’Italia-Alleanza nazionale Achille Totaro.
