Sfratti, Foti: corte costituzionale conferma illegittimità blocco come denunciato da Fdi

“Come Fratelli d’Italia aveva puntualmente denunciato, la reiterazione del blocco degli sfratti e’ stata riconosciuta illegittima dalla Corte Costituzionale che ha puntualmente evidenziato la disparità di trattamento che la proroga degli sfratti veniva a creare a danno del proprietario dell’immobile. Ora, vogliamo sperare che nel decreto sostegni all’esame della Camera, il Governo non accampi nuove e puerili scuse e dia il proprio assenso all’erogazione di un equo indennizzo a favore dei proprietari degli immobili colpiti dagli effetti di una norma non solo inopinata, ma riconosciuta illegittima sotto il profilo del rispetto dei principi costituzionali dalla adita Corte”.

Lo dichiara Tommaso Foti, vice presidente vicario del gruppo di Fratelli d’Italia alla Camera dei Deputati.
