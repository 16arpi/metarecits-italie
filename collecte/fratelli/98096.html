FdI-AN &#8211; Dipartimento Tutela Vittime. Giornata internazionale contro violenza donne

La “Giornata internazionale per l’eliminazione della violenza contro le donne” che ricorre il 25 novembre è stata voluta per ricordare contemporaneamente in tutto il mondo le donne Vittime di violenza.

 I dati degli osservatori internazionali evidenziano che nel mondo viene uccisa una donna all’ora. In base ai rapporti Istat su violenza e maltrattamenti in Italia circa 6 milioni di donne nell’arco della loro vita hanno subito violenze sessuali e circa 4 milioni violenze fisiche. Non passa giorno senza che qualcuna non venga picchiata, schiaffeggiata, presa a calci e pugni. Non passa giorno senza che qualcuna subisca minacce con coltelli o pistole o altre armi e che non sia molestata o stuprata. Il fatto più grave è che la maggior parte di questi reati si consuma all’interno delle mura domestiche. La maggior parte delle Vittime ha oppure ha avuto una relazione d’amore con l’aggressore. Un terzo delle donne si chiude nel silenzio e porta dentro il peso del dolore senza sporgere denuncia. Il Dipartimento Tutela Vittime di Violenza Fratelli d’Italia-AN ha promosso una campagna nazionale che prevede in contemporanea in tutta Italia flash-mob con scarpe rosse e/o sciarpe rosse da tenere nelle piazze o nelle vie più significative delle città italiane e cartelli con la scritta “AL COLLO SOLO ABBRACCI NIENTE CORDE” e flash- mob on-line, conferenze ed incontri culturali incentrati sul tema dello stalking e della violenza domestica e la realizzazione di un video dal titolo “AL COLLO SOLO ABBRACCI NON CORDE”. Diciamo basta a femminicidi, violenza domestica e psicologica, stupri ed ogni forma di violenza sulle donne #BASTAVITTIME #STOPFEMMINICIDIO.
