Liguria. Maltempo, La Russa: &#8216;media tour&#8217; per chiedere attenzione a Governo. Invitato governatore Toti

Verificare i danni e incontrare i sindaci e le amministrazioni locali per chiedere una maggiore attenzione da parte del governo verso i comuni della riviera ligure danneggiati dal maltempo. E’ questo lo scopo del ‘media tour’ che si terrà sabato 17 novembre alle ore 15. L’iniziativa che partirà via mare dal porto di Santa Margherita Ligure, farà tappa a Portofino e a Zoagli per concludersi un’ora più tardi nel porto di Rapallo. A promuovere l’iniziativa alla quale sono invitati giornalisti, fotografi e cineoperatori, il vicepresidente del Senato Ignazio La Russa. Alla manifestazione che vedrà la partecipazione degli stessi sindaci dei comuni danneggiati dal maltempo, dell’assessore ai Trasporti e al Turismo Giovanni Berrino e del coordinatore regionale di FDI Massimiliano Iacobucci, è stato invitato anche il Presidente della Regione Liguria Giovanni Toti.
Lo comunica una nota dell’ufficio stampa del vicepresidente del Senato Ignazio la Russa.
NOTA PER LA STAMPA: I giornalisti, cineoperatori e fotografi interessati sono pregati di inviare la richiesta all’ufficio stampa (stampa.larussa@gmail.com).

