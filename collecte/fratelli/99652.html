&#8220;Sciopero Tricolore&#8221;, Meloni: Rossi e Komptascher si dimettano e vadano&#8230;

…A VIVERE IN AUSTRIA, NOI IL 24 MAGGIO SUL PIAVE. «Scandalose le parole del presidente della Regione Trentino Alto Adige, Ugo Rossi, e del presidente della Provincia Autonoma di Bolzano, Arno Komptascher, che hanno deciso di esporre a mezz’asta e in segno di lutto il Tricolore il 24 maggio in occasione del centenario dell’entrata in guerra dell’Italia. Se Rossi e Komptascher si vergognano di vivere in Italia, possono tranquillamente decidere di andare a vivere in un’altra Nazione. Di certo l’Italia non rimpiangerà questi due squallidi personaggi, che si vergognano della bandiera italiana ma non dei miliardi di euro che lo Stato Italiano trasferisce loro per governare la Regione e la Provincia. Rossi e Komptascher chiedano scusa al popolo italiano e abbiano la decenza di dimettersi, perché sono indegni di rappresentare le Istituzioni e i cittadini italiani. Noi il 24 maggio saremo sul Piave per ricordare gli italiani che si sacrificarono nelle trincee della Grande Guerra per l’unità e la libertà della nostra Nazione».
È quanto scrive su Facebook il presidente di Fratelli d’Italia, Giorgia Meloni.
