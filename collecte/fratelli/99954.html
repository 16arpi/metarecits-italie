Grecia, Meloni: Governo approvi decreto su mutui e prestiti&#8230;

…DARE AGLI ITALIANI LA POSSIBILITÀ DI OPTARE PER IL TASSO FISSO. «In caso di uscita dall’eurozona della Grecia, Fratelli d’Italia chiederà formalmente al Governo un decreto legge urgente per dare la possibilità a famiglie e imprese che hanno prestiti e mutui in corso di poter optare immediatamente, a prescindere da quanto previsto  dal  contratto, per il passaggio al tasso fisso alle condizioni presenti ad oggi. Quello che potrebbe rischiare l’Italia infatti è un aumento dello spread, un aumento dei tassi di interesse sul debito pubblico e un aumento dei tassi di interesse anche dell’economia reale. Il Governo ha approvato per decreto la svendita di Bankitalia o la riforma delle banche popolari, che non avevano nessuna urgenza. Un decreto legge di questo tipo invece impedirebbe il panico e tranquillizzerebbe i nostri operatori economici».
È quanto scrive su Facebook il presidente di Fratelli d’Italia, Giorgia Meloni.
