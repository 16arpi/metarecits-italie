Atreju: domani il presidente argentino Milei e il premier del Libano Mikati

“Prosegue Atreju 2024 “La via italiana” al Circo Massimo (fino a domenica 15): domani, sabato 14 dicembre, è il giorno del Presidente dell’Argentina Javier Milei (ore 19) e del primo ministro del Libano Najib Mikati (ore 18.30). Tra i dibattiti quello sulla separazione delle carriere nel quale interverranno, tra gli altri, il ministro Carlo Nordio e il Presidente dell’Associazione Nazionale Magistrati Giuseppe Santalucia (ore 11.45). Nel pomeriggio anche l’intervista a Giuseppe Conte (ore 17).
Molti gli appuntamenti in programma con i ministri del governo, a partire dalle 10 con Eugenia Roccella sul futuro della famiglia insieme a Alessandra Maiorino (Senatrice M5S).
Alle 11 il ministro Adolfo Urso si confronterà con Emanuele Orsini (Presidente Confindustria), Giuseppe Manca (Stellantis) e Marco Rizzo (Coordinatore di Democrazia Sovrana Popolare).
Dalle 15 il panel sul valore del cibo made in Italy con Confragricoltura, Coldiretti, Cia, Confcooperative, Copagri, Fao, concluso dal ministro Francesco Lollobrigida.
Alle 17.45 il ministro Matteo Piantedosi discute di protezione dei confini e gestione dei flussi migratori con il ministro dell’interno del Regno Unito, Yvette Cooper.
Alle 18 il ministro Andrea Abodi interviene sulla via italiana per la riforma del calcio con Paolo Scaroni (Presidente A.C. Milan), Urbano Cairo (Presidente Torino Football Club) e Giancarlo Abete (Presidente Lnd), Federica Cappelletti (Presidente Calcio Femminile), Stefano Azzi (Ceo Dazn).
Sabato 14 sarà anche la giornata dei Sindaci d’Italia, coordinati dal responsabile Enti Locali FDI Pierluigi Biondi (ore 10), si parlerà di artigianato con il sottosegretario Lucia Albano e le categorie (ore 12), di Sud con il viceministro Edmondo Cirielli (ore 14), di fisco con il viceministro Maurizio Leo e il deputato M5S Emiliano Fenu (ore 14).
Ci sarà spazio per presentazioni di libri, tra cui quello di Graziella Quattrocchi dedicato al fratello Fabrizio (ore 9) e ironia, con il vignettista e scrittore Federico Osho Palmaroli insieme al deputato e responsabile organizzazione FdI, Giovanni Donzelli (ore 21). Sempre alle 21 la consegna del Premio Atreju all’atleta olimpica afghana Kimia Yousofi”. Così in una nota Fratelli d’Italia.
