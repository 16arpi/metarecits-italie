Fisco, Meloni: Insufficiente proroga per invio dati spese sanitarie&#8230;

…730 PRECOMPILATO INTRODOTTO DA RENZI SI STA RIVELANDO UN CAOS. «Anche grazie alla denuncia di Fratelli d’Italia, il Governo ha raccolto l’appello delle associazioni professionali e ha prorogato al 9 febbraio il termine ultimo per l’invio dei dati sulle spese sanitarie da inserire nel 730 precompilato. È una proroga insufficiente che non risolve il problema: da strumento che avrebbe dovuto semplificare la vita degli italiani, il 730 precompilato introdotto da Matteo Renzi si sta infatti rivelando un caos e solo l’ennesimo e complicatissimo adempimento burocratico a carico di cittadini e professionisti. Questo è un fatto che non ci stupisce, perché siamo purtroppo abituati a vedere l’enorme differenza che passa tra le slide e gli annunci del premier e la realtà dei provvedimenti di questo Governo. Come FdI continueremo a seguire questa vicenda e a denunciare tutti i limiti di una procedura inadeguata, caotica e che va contro gli interessi degli italiani».
Lo scrive su Facebook il presidente di Fratelli d’Italia, Giorgia Meloni.
