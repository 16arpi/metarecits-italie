Anci, Fidanza-Di Giorgi: Da Renzi ancora promesse ma di reale&#8230;

…SOLO TASSE E TAGLI. «Renzi continua a fare annunci ma la realtà dei comuni italiani è ormai prossima al collasso. Gli amministratori comunali, indipendentemente dalla collocazione politica, hanno a lungo sperato che un governo guidato da un ex sindaco affiancato da un ex presidente Anci come Delrio potesse finalmente dare le risposte tanto attese.

Invece ancora oggi assistiamo alle solite promesse mentre di reale rimangono i nuovi tagli previsti dalla legge di stabilità e l’umiliazione di sindaci ridotti ad esattori per conto dello Stato. Sentire il premier parlare di autonomia organizzativa senza preoccuparsi di dare ai comuni una reale autonomia fiscale suona come una presa in giro per le migliaia di amministratori che ogni giorno ci mettono la faccia per rispondere alla crisi».
È quanto dichiarano il responsabile nazionale Enti Locali di Fratelli d’Italia-Alleanza Nazionale, Carlo Fidanza, e il sindaco di Latina e responsabile Anci del partito Giovanni Di Giorgi, a margine dell’Assemblea di Anci in corso a Milano.
