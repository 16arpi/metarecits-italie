Fase 2, FdI: Conte non chiarisce strategia Governo su scuole

“Il Presidente del Consiglio Conte nella sua comunicazione di ieri sera non ha spiegato la strategia del governo sulle scuole e non è certo sufficiente la dichiarazione del ministro Azzolina sulle modalità dello svolgimento degli esami di maturità.
Eppure quello della scuola è un mondo che, tra docenti, studenti e famiglie, coinvolge milioni di persone. La proposta di FDI di riaprire gradualmente almeno le scuole primarie e le medie inferiori, attendendosi a rigide misure di sicurezza (sanificazione ambienti, distanziamento, dotazione di mascherine e guanti) non è stata presa in considerazione. I genitori che avessero voluto avrebbero potuto mandare i figli a scuola, potendosi dedicare al loro lavoro. 
In questo modo si è calpestato sia il diritto all’istruzione, considerato che soprattutto nelle primarie e medie inferiori è difficoltoso effettuare la didattica a distanza, sia la possibilità di moltissimi genitori di potersi recare tranquillamente al lavoro.” 
Lo dichiarano le deputate di FdI Paola Frassinetti ed Ella Bucalo rispettivamente Vicepresidente della Commissione Cultura e Istruzione della Camera e responsabile scuola FDI.
