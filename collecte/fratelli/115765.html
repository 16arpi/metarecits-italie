Ius Soli, Fidanza: Le due sinistre mostrano vero volto

“Sono bastati pochi giorni perché le due sinistre al governo mostrassero il loro vero volto. Con l’economia in stagnazione, l’aumento dell’Iva da sventare e la ripresa degli sbarchi di clandestini, la loro priorità è calendarizzare al più presto lo Ius Soli.
Incuranti del fatto che l’Italia è già oggi il secondo Stato europeo per cittadinanze concesse e che quasi nessuno in Europa ha automatismi di questo genere. Ma loro no, loro hanno un’insana passione per gli immigrati, di prima o di seconda generazione non fa differenza, l’importante è che possano presto fare quello che gli italiani non vogliono più fare: votare per il Pd.
Siamo pronti alle barricate contro questa proposta che mina l’integrità della nazione.”
È quanto dichiara in una nota il Capodelegazione di Fratelli d’Italia al Parlamento Europeo, Carlo Fidanza.
