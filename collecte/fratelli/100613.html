​FdI: scelta candidato sindaco Napoli sia affrontata in modo collegiale​, Lettieri faccia un passo indietro

“Abbiamo letto le dichiarazioni del leader nazionale di Forza Italia e ci auguriamo che la decisione sul Comune di Napoli venga comunque affrontata in modo  collegiale. La proposta fatta a Mara Carfagna in ogni caso certamente arricchisce in tale senso le possibilità di scelta. Anche noi speriamo che Lettieri faccia un passo indietro, questo per facilitare una candidatura unitaria del centrodestra. Confidiamo nella sua capacità di comprensione sul fatto che la corsa a Sindaco di Napoli non può essere frutto solo di una scelta individuale, bensì di un ragionamento di squadra. Solo se ci presenteremo convinti e compatti potremo convincere i napoletani ad affidarci la guida della città”.


Lo dichiarano il deputato di FdI-An, Marcello Taglialatela, e il presidente cittadino del partito a Napoli, Luigi Rispoli.

Napoli, 10 ottobre 2015

