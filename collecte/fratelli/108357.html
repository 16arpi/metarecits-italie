Governo, La Russa: Centrodestra ha vinto elezioni e M5s ha preso tanti voti. Inevitabile verificare se possibile Governo assieme


“Gli italiani hanno fatto vincere il centrodestra e hanno dato tanti voti al M5S ed è inevitabile quindi che si provi a verificare se queste due aree politiche possano dare assieme un governo stabile. E’ una scelta dolorosa anche per noi ma dobbiamo pensare al bene dell’Italia ed evitare governissimi che già tanto male hanno fatto al nostro Paese. Abbiamo trovato nei 5 Stelle la stessa impostazione e cioè di non discutere di lana caprina ma di programmi concreti. Poi si vedrà se è possibile o no dare all’Italia un governo che a differenza di quelli precedenti possa cominciare a risolvere i problemi della gente. Detto ciò, però, non si cerchi di spacciare la vicenda della Siria per necessità di fare un governo piuttosto che un altro”.
Così il vicepresidente del Senato Ignazio La Russa intervenendo a Rainews 24.
