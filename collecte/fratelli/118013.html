Coronavirus, Meloni: A Mattarella ribadito spirito collaborativo FdI, spero lo abbia anche il Governo

«Questa mattina ho parlato con il Presidente della Repubblica Mattarella: un gesto che ho apprezzato molto e lo ringrazio per questo. Al Capo dello Stato ho ribadito lo spirito di collaborazione e responsabilità che ha contraddistinto Fratelli d’Italia fin dall’inizio dell’emergenza sanitaria e gli ho confermato che il nostro lavoro continuerà in questa direzione. Ci auguriamo che il Governo abbia il nostro stesso atteggiamento e che si possa davvero lavorare insieme per dare risposte concrete a famiglie, imprese e lavoratori. Perché per noi l’interesse dell’Italia e degli italiani vale più di ogni altra cosa». 

Lo dichiara il presidente di Fratelli d’Italia, Giorgia Meloni, a seguito della telefonata di questa mattina ricevuta dal Presidente della Repubblica, Sergio Mattarella.
