Sisma, Meloni: Su funerali prima di tutto rispettare richiesta famiglie delle vittime

“Doverosi i funerali di Stato per le vittime del terribile terremoto che ha colpito il centro Italia ma prima di tutto va rispettata la legittima richiesta delle famiglie. Se celebrare la funzione a Rieti è motivo di polemica o di disagio la Prefettura torni sulla sua decisione e consideri la possibilità di svolgere il rito ad Amatrice”.
Lo scrive su Facebook il presidente di Fratelli d’Italia, Giorgia Meloni.
