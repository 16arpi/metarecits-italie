Mafia, caso Bentivoglio, Rampelli: Ad Alfano, l&#8217;imprenditore abbandonato&#8230;

…DALLO STATO. “La versione dei fatti del ministro Alfano è diversa, molto diversa da quella che abbiamo noi. E pecca anche di estrema mancanza di rispetto nei confronti di una persona che ha dimostrato coraggio e senso di responsabilità.

E’ questa la vostra lotta alla mafia?”. Così il capogruppo di Fratelli d’Italia-Alleanza nazionale ha risposto al ministro dell’Interno Angelino Alfano nel question time presentato da Rampelli sull’imprenditore Tiberio Bentivoglio.
“L’imprenditore- ha detto Rampelli – dovrebbe essere portato a esempio da parte dello Stato per come si combatte la criminalità organizzata. E questo non è successo. I fondi destinati alle vittime della mafia, 50 milioni di euro, sono stati distratti pera finanziare l’operazione Mare Nostrum”.
“Alla persecuzione della ‘ndrangheta, si è aggiunta Equitalia che ha messo all’asta per ben due volte la sua abitazione- ha osservato- Lo Stato non c’è al fianco di chi ha avuto il coraggio di opporsi alla logica del pizzo”.
“Lo Stato – ha concluso- conferma di non esserci vista la solerzia con la quale Equitalia ha proceduto nei confronti dell’imprenditore”.
