Voto 6 giugno, Meloni: Bene Alfano, ora garantire ampia rappresentanza al voto

«Consentire ai romani e agli italiani che volessero andare fuori per il ponte del 2 giugno o per il fine settimana di votare alle amministrative anche lunedì 6 giugno è un atto di buonsenso che chiediamo da settimane. Ringraziamo il ministro Alfano per avere accolto la nostra proposta e gli chiediamo di fare altrettanto inserendo nello stesso provvedimento la norma che consenta alle liste che hanno commesso solo errori materiali o di forma di poterli sanare ed essere riammesse. È una richiesta che facciamo da giorni e che garantirebbe una più ampia rappresentanza al voto».
Lo dichiara il presidente di Fratelli d’Italia e candidato sindaco di Roma, Giorgia Meloni.
