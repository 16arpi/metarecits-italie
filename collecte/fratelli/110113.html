Vaccini. Ciriani: Siamo al ridicolo di un obbligo senza sanzione. E il ministro Grillo continua a tacere

“Siamo al ridicolo. Il ministro della Salute tace, mentre il suo Capo di gabinetto afferma che l’obbligo di vaccinare in Italia esiste ancora, ma senza sanzione. Una situazione assurda. E’ possibile pensare che esista un obbligo senza una corrispondente sanzione? Sarebbe come essere obbligati a indossare la cintura di sicurezza, ma senza alcuna multa qualora non fosse indossata. Fratelli d’Italia ribadisce la necessità che il governo chiarisca questa situazione, e ciò soprattutto alla luce delle proteste che stanno giungendo sia dal mondo scientifico e sia dai cittadini comuni, che non vogliono arrendersi ”. 
Lo dichiara il presidente dei senatori di Fratelli d’Italia, Luca Ciriani.
