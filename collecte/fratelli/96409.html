Alitalia, Crosetto: Reazione Lufthansa conferma scontro feroce tra stati Ue

«Su Alitalia ha ragione il ministro Lupi: la reazione di Lufthansa dimostra che la strada individuata, che qualcuno aveva già proposto due anni fa, è quella giusta. Ma queste parole del ministro sottintendono un altra verità e cioè che non esiste un’Europa solidale ma uno scontro ferocissimo tra Nazioni tenute insieme solo da una moneta, un po’ di finanza e quattro burocrati. Ogni Stato cerca, a spese dei colleghi dell’Unione, di strappare quote di ricchezza e di produzione, infischiandosene di politiche, strategie e visioni comuni.
  
Lupi ha involontariamente detto una grande verità sulla quale il governo, Pd, Forza Italia e la maggior parte delle forze politiche non hanno il coraggio di trarre le conclusioni».
 
È quanto dichiara il coordinatore nazionale di Fratelli d’Italia, Guido Crosetto.
 
Roma, 5 febbraio 2014
