Def, Calandrini: FdI voterà contro.  Nostra risoluzione per scongiurare aumento Iva e introdurre flat tax

“Fratelli d’Italia voterà contro questo Def e presenterà una propria risoluzione nella quale chiederà l’eliminazione delle clausole di salvaguardia, scongiurando l’aumento della pressione fiscale, e l’introduzione della flat tax al 15 per cento per famiglie e imprese”. A dirlo in Aula al Senato nel corso del suo intervento il senatore di Fratelli d’Italia, Nicola Calandrini.
“Questo governo attraverso il Def dimostra di non investire sul futuro. Non ci sono prospettive, non c’è alcuna politica di investimento ma soltanto appunti riguardanti la spesa corrente. Tutto è rimandato. La crescita è rimandata, così come lo scongiurare l’aumento dell’Iva e la stessa Flat tax su cui, peraltro, la Lega compie il suo tradimento delle promesse elettorali in nome di un contratto di governo che ha portato l’Italia verso la recessione. Ma la verità è che è questo governo a dover essere rimandato, per aver mostrato tutta la sua incapacità a rilanciare l’economia della nostra Nazione”, conclude il senatore Calandrini.
