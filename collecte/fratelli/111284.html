Dl sicurezza, Meloni: FdI voterà per l&#8217;approvazione, ma chiederemo di discutere di nuovo le nostre proposte bocciate o inammissibili

“Fratelli d’Italia voterà per approvare il decreto sicurezza perché noi ci siamo sempre quando si tratta di contrastare l’immigrazione irregolare e di difendere la sicurezza dei cittadini. Tuttavia siamo rimasti male delle proposte che ci sono state bocciate o che sono state dichiarate inammissibili, dalla richiesta di sgombero di tutti i campi rom abusivi entro il 2019 fino alla proposta di inserire nel nostro ordinamento il reato di integralismo islamico per combattere il fondamentalismo. Sono proposte qualificanti e chiederemo di discuterle ancora. In ogni caso i nostri voti ci sono”.
 
Lo ha dichiarato il presidente di fratelli d’Italia Giorgia Meloni a margine dell’iniziativa “Non passa lo straniero” organizzata su tutto il territorio nazionale da Fratelli d’Italia in occasione del 4 novembre a cento anni dalla vittoria della Grande Guerra. Il presidente di FdI ha preso parte alla mobilitazione di Roma che si è svolta di fronte alla sede di Autostrade e nel corso della quale è stato srotolato un tricolore di 80metri.
