Immigrazione, Crosetto: Autogol Alfano per difendere Renzi

“La commissaria Ue Cecilia Malmstrom sbugiarda Renzi e Alfano fa autogoal: la Malmstrom svela che la UE ha inviato da tempo una lettera al governo italiano per sapere come possono aiutarci sulla immigrazione clandestina e sugli sbarchi senza avere mai avuto risposta.
  
Il ministro Alfano nella foga di dichiarare in difesa di Renzi (che in chiave propaganda elettorale ieri accusava l’Europa sperando che come al solito a Bruxelles nessuno lo ascoltasse) finisce col confermare che il governo italiano non ha risposto alla lettera inviata dalla Commissione europea e si rifugia nel banale e generico ‘abbiamo sempre detto che bisogna intervenire in Africa’. L’Europa ha mille colpe ma scoprire che anche quando ci chiedono come intervenire Renzi neanche risponde, fa capire come tra tutti gli annunci del premier e la realtà  ci sia …  il mare che sta di mezzo tra il dire e il fare”.
Lo dichiara Guido Crosetto, Coordinatore nazionale di Fratelli d’Italia-Alleanza Nazionale.
Roma, 13 maggio 2014
