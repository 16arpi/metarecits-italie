Rouhani a Roma, Meloni: Renzi coprirà San Pietro con scatolone per visita Emiro Qatar

«Ieri sera, in occasione dell’incontro istituzionale tra il premier Renzi e il presidente dell’Iran Rouhani in Campidoglio, alcune statue di nudo esposte nei Musei Capitolini sono state coperte con dei pannelli per non offendere la sensibilità di Teheran. Una scena già vista a Firenze, quando una statua di nudo esposta a Palazzo Vecchio è stata coperta per non infastidire lo sceicco principe ereditario degli Emirati Arabi. Il livello di sudditanza culturale di Renzi e della sinistra ha superato ogni limite di decenza. A questo punto ci chiediamo che cosa avrà in mente Renzi per l’arrivo in Italia dell’emiro del Qatar previsto in settimana: coprire la Basilica di San Pietro con un enorme scatolone?».
Lo scrive su Facebook il presidente di Fratelli d’Italia, Giorgia Meloni.
