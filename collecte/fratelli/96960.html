25 aprile, Fidanza: In piazza cori che inneggiano alla morte dei marò, Pisapia condanni

“Scene ignobili oggi alla sfilata per il 25 aprile: i ragazzi intonano ‘Alè-oo a morte di due marò’, usando un coretto da stadio per chiedere la morte di due militari italiani detenuti ingiustamente in India da due anni, due persone che la vita la stanno rischiando veramente.
  
Ovviamente – oltre a ignobili pure vigliacchi – cantano a volto coperto. Scene che spero facciano rabbrividire pure i politici di sinistra che partecipavano al corteo.
Adesso parli Pisapia, non con una generica frase di circostanza ma con una vera e propria presa di posizione, che condanni senza mezzi termini questo indegno coro. Pisapia oggi faccia il sindaco di tutti e non solo di una parte”
Lo dichiara Carlo Fidanza, eurodeputato di Fratelli d’Italia-Alleanza Nazionale.
Milano, 25 aprile 2014
