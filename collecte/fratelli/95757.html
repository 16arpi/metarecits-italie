Rifiuti, Taglialatela: Da FdI interrogazione su emergenza sicurezza siti stoccaggio ecoballe

«Fratelli d’Italia presenterà un’interrogazione parlamentare al ministro dell’Interno Alfano e al ministro dell’Ambiente Orlando per chiedere come sia possibile che i siti di stoccaggio di ecoballe vertano in uno stato di abbandono tale da far si che si verifichino episodi come quelli di Fragneto Monforte, in Campania. Va fatta urgentemente luce sulle condizioni di sicurezza di questi siti  che, bruciando, arrecano danni incalcolabili all’ambiente, ai prodotti della terra e alla salute delle persone.
  
C’è bisogno di capire quali siano le misure e gli strumenti che le Forze dell’Ordine hanno in campo allo stato attuale e quali urgenti provvedimenti si intendano assumere affinché tali condizioni e tali norme di sicurezza vengano effettivamente rispettate».
È quanto dichiara il deputato di Fratelli d’Italia, Marcello Taglialatela, dopo l’incendio dei giorni scorsi del sito di stoccaggio di ecoballe in provincia di Benevento.
Roma, 27 settembre 2013
