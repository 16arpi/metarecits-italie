Pnrr, Prisco: vergognosa eredità di Giampieri. Pochi spicci per porti marchigiani e abbruzzesi

“Restiamo sconcertati dalla scarsa eredità che Rodolfo Giampieri lascia alle Marche e all’Abruzzo. L’ex presidente, premiato addirittura con il nuovo incarico alla guida di Assoporti, ha chiesto per quelli che erano di sua competenza, solo 20 milioni di euro del PNRR. Pochi spicci in confronto a quanto chiesto e ottenuto dalle altre Autorità portuali e assolutamente insufficienti al rilancio di questa infrastruttura strategica. Marchigiani e abruzzesi dovranno accontentarsi delle briciole perché chi era alla guida dell’Autorità portuale, tanto osannato e difeso dalla sinistra, ha fatto perdere loro la grandissima occasione per risolvere finalmente alcune delle questioni più urgenti e ataviche che i territori costieri aspettano da ormai troppo tempo. Avvieremo anche in Parlamento i dovuti approfondimenti per capire se e chi ha colpevolmente affondato l’Autorità portuale di Ancona e perché il Ministro alle Infrastrutture, dopo i noti fatti sulla nomina del presidente, abbia anche consentito una enorme disparità di trattamento”.
Così in una nota Emanuele Prisco, deputato di Fratelli d’Italia e commissario regionale Marche di FDI annunciando una interrogazione al governo.
