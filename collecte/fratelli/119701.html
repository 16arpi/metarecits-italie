Deidda: Solidarietà ai commercialisti dopo le vergognose parole di Saviano (video)

Il Deputato di FdI Salvatore Deidda esprime piena solidarietà ai commercialisti dopo le intollerabili dichiarazioni di Saviano“Esprimo tutta la mia piena solidarietà all’intera categoria dei commercialisti che, ieri sera, durante la trasmissione ‘Che tempo che fa’, si sono visti ricevere – a titulo gratuito – un vergognoso insulto da parte di Roberto Saviano. Secondo lo scrittore, infatti, sarebbero spesso i commercialisti a segnalare alla criminalità organizzata le vittime di usura. Mi associo, dunque, alle dichiarazioni del Presidente Giorgia Meloni, Saviano chieda scusa e il conduttore Fabio Fazio ne prenda assolutamente le distanze. Chi svolge il suo lavoro con profondo spirito di dedizione e tra mille difficoltà, non merita un simile trattamento”. 
Lo dichiara il Deputato di FdI, Salvatore Deidda.

