Sicilia, Meloni in viaggio su treno pendolari ferrovia curcumetnea: In Italia pari investimenti da nord a sud

«Dalla Sicilia sulla “Circumetnea”, una ferrovia che risale all’Ottocento, per denunciare il ritardo infrastrutturale di alcune Regioni italiane. Un ritardo che non dipende solamente da loro ma anche dagli investimenti che lo Stato nazionale non ha fatto. L’impegno di Fratelli d’Italia, a partire dal sostegno a Nello Musumeci alle elezioni siciliane, verso la coalizione di centrodestra sarà soprattutto quello di dire che vogliamo un’Italia che sia unita veramente. Non solo un titolo: pari diritti per tutti gli italiani e pari investimenti. P.S. C’è treno e treno. Noi sul treno dei pendolari, Renzi sul treno avveniristico pagato dal Pd».
Lo scrive su Facebook il presidente di Fratelli d’Italia, Giorgia Meloni, postando il video dell’iniziativa nel corso della quale, a bordo della Ferrovia Circumetnea che collega i Comuni alle pendici dell’Etna, ha percorso il tratto “Misterbianco- Paternò”.

