Armenia, Giorgia Meloni incontra ambasciatrice in Italia Bagdassarian: Occasione per discutere dramma persecuzioni cristiani nel mondo

«Oggi ho avuto il piacere di incontrare alla Camera dei deputati l’Ambasciatrice in Italia della Repubblica d’Armenia, Victoria Bagdassarian, e di ricevere dalle sue mani una croce armena. Un dono bellissimo che richiama l’identità e le tradizioni del popolo armeno, che affonda le sue radici nella tradizione biblica e cristiana. Ed è stata anche l’occasione per discutere dell’attualissimo dramma delle persecuzioni dei cristiani nel mondo: un tema che Fratelli d’Italia vuole continuare a portare avanti in ogni sede, a partire dal Parlamento».
Lo scrive su Facebook il presidente di Fratelli d’Italia, Giorgia Meloni, che oggi ha ricevuto a Montecitorio l’Ambasciatrice della Repubblica d’Armenia in Italia, Victoria Bagdassarian. All’incontro hanno partecipato i deputati di FdI Andrea Delmastro Delle Vedove ed Edmondo Cirielli, membri della Commissione Esteri della Camera.
