Sea Watch, Meloni: Medaglia Parigi a Carola provocazione inaccettabile, Governo si faccia sentire e convochi ambasciatore

“Vergogna francese. Il Comune di Parigi consegnerà la medaglia Grand Vermeil, la massima onorificenza parigina, al capitano della Sea Watch Carola Rackete ‘per aver salvato migranti in mare’ e perché ‘perseguita dalla giustizia italiana’. Una provocazione inaccettabile. Sono gli stessi francesi che hanno bombardato la Libia e ancora oggi alimentano la guerra civile e vendono illegalmente armi in Libia; che sfruttano e soggiogano l’Africa; che chiudono i loro porti alle navi Ong; che respingono donne incinta alla frontiera. Cosa altro deve subire l’Italia da questa gente? Il Governo si faccia sentire e convochi l’ambasciatore francese per chiedere conto di queste azioni ostili contro l’Italia”.
Lo dichiara il presidente di Fratelli d’Italia, Giorgia Meloni.
