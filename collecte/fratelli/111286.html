4 novembre. De Bertoldi: Vera festa del Popolo. 25 aprile non ha mai unito Italia

Il senatore di Fratelli d’Italia Andrea de Bertoldi ha partecipato alle manifestazioni tridentine del 3 e 4 novembre, che celebrano il completamento dell’unità nazionale ed il ruolo delle Forze Armate Italiane.
“Queste giornate – ha spiegato il senatore di FdI – hanno un importante valore, rappresentano pure l’Italianità di Trento e Trieste, e identificano davvero trasversalmente il nostro Popolo, a differenza del 25 Aprile, che, nascendo da una guerra civile, non ha mai davvero unito e pacificato l’intero Paese. Occorre quindi partire dai valori condivisi ed unificanti, per onorare realmente i nostri caduti e porre le basi di un’Europa dei Popoli e delle Nazioni Sovrane, che decidono democraticamente di delegare alla UE alcuni poteri in un quadro federale e presidenziale. Il Sovranismo, che impronterà il prossimo Parlamento Europeo, supererà quindi l’Europa dei tecnocrati e della Finanza, tanto Cara alle Sinistre , per rappresentare finalmente i veri sentimenti delle Nazioni europee”.
“In questo giorno di festa però non posso che constatare con amarezza l’assenza della politica locale dalle manifestazioni ufficiali del 3 e 4 novembre, se si eccettuano le cariche istituzionali, ricordando invece come soprattutto gli esponenti della Sinistra e degli Autonomisti trentini non si siano mai persi alcuna festa campestre o sagra paesana”, conclude il senatore de Bertoldi.
