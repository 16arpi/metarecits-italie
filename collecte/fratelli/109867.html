Città metropolitana, Silvestroni: Partiti lavori di viabilità e edilizia scolastica tra Roma e provincia

“Sebbene a singhiozzo e in maniera insufficiente cominciamo a partire alcuni degli interventi da me richiesti in Città Metropolitana e più volte sollecitati: taglio dell’erba e rifacimento della pavimentazione stradale tra Subiaco, la via Palombarese, Sant’Angelo Romano, Monte Livata, Jenne, Arsoli-Cervara e la via Montelibrettese. Così come alcuni importanti lavori di edilizia scolastisca sia al Liceo Plinio Seniore di Roma per la messa in sicurezza dei soffitti e il completamento  dei controsoffitti che all’Istituto Volterra di Ciampino per l’ottenimento del Certificato Prevenzione Incendi. Servono più fondi e chiarezza sulle funzioni della Città Metropolitana, ma sopratutto serve che il popolo torni ad essere sovrano con l’elezione diretta di un sindaco metropolitano e di consiglieri che, a differenza della Giunta Raggi, almeno abbiano un’idea di dove si trovano le strade che si stanno manutenendo e le scuole dove si sta intervenendo” così in una nota il deputato e capogruppo in Città Metropolitana di Fratelli d’Italia, Marco Silvestroni.
