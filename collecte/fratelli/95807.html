FdI, Magdi Allam: Officina per l&#8217;Italia è opportunità per nuovo centrodestra


«Ringrazio Meloni, La Russa, Crosetto e Fratelli d’Italia per aver promosso Officina per l’Italia. Oggi abbiamo una opportunità storica e irripetibile da cogliere e valorizzare per creare un nuovo soggetto politico di centrodestra, prendendo atto della fine del berlusconismo, dell’eclissi della Lega Nord, della divisione della destra, della crisi della partitocrazia e la crescente disaffezione degli elettori nei confronti delle istituzioni. Ci riusciremo se avremo un progetto politico alternativo a quello che questo centrodestra e il centrosinistra propongono da due anni in seno al governo delle larghe intese, che sta devastando l’economia reale e impoverendo gli italiani; se avremo una nuova classe dirigente scelta attraverso un  sistema elettorale trasparente e partecipativo e se sapremo tradurre tutto ciò in fatti concreti che facciano toccare con mano agli italiani dei risultati positivi».
  
 
Lo dichiara Magdi Cristiano Allam, eurodeputato e presidente del movimento politico “Io amo l’Italia”, che oggi ha partecipato alla prima riunione di’ “Officina per l’Italia”
«Questo progetto politico dovrà fondarsi su due pilastri: il riscatto della nostra sovranità e la salvaguardia della nostra civiltà, in un contesto in cui saranno legittime delle declinazioni differenziate senza tuttavia riprodurre l’ennesimo contenitore-calderone con tutto e il contrario di tutto, che ha dimostrato la sua inadeguatezza così come evidenzia la crisi del Pdl, del Pd e di Lista Civica. Ci sono tutte le condizioni per farcela se avremo obiettività, sano amor proprio, difesa dell’interesse nazionale, determinazione a essere i protagonisti della rinascita dell’Italia. Insieme ce la faremo», conclude.
 
Roma, 9 ottobre 2013

