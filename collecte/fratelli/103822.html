Renzi, Rizzetto: Vitalizi, noi ci mettiamo meno di 48 ore

“Matteo Renzi gioca con gli sms quasi fosse un 15 enne in piena tempesta ormonale e vuole emulare, se non sorpassare, Grillo. Perché  non ricorda che oggi (mercoledì) si fermano i lavori d’Aula mentre il nostro Paese, anche grazie a lui, muore? Ed ancora: per cambiare il regolamento sulle pensioni dei parlamentari (il vitalizio è stato abolito, se ne è accorto o giocava alla play station in quel momento?) ci mettiamo meno di 48 ore. Noi siamo disponibili a lavorarci anche questo fine settimana. Ed infine ricordo a tutti che la sua trance agonistica è indubbiamente dettata da un fatto: è senza stipendio da qualche mese”. E’ quanto dichiara il deputato di Fratelli d’Italia-Alleanza nazionale Walter Rizzetto.
