P.A., Meloni: Se Renzi fa sul serio su fannulloni e assenteisti avrà sostegno di FdI

“Per anni a destra abbiamo sostenuto la necessità di una tolleranza zero, da parte della politica, nei confronti dei dipendenti pubblici fannulloni e assenteisti perché sono persone che rubano lo stipendio e che offendono i milioni di disoccupati e i tanti lavoratori onesti della pubblica amministrazione. A causa dell’opposizione della sinistra e dei sindacati non abbiamo potuto fare molte delle riforme che avevamo proposto. Oggi pare che la sinistra di Renzi si sia ricreduta e che si voglia su questo andare fino in fondo. Siccome noi non siamo come la sinistra a Matteo Renzi, se vuole essere serio su questo tema, garantiamo già da ora il sostegno di Fratelli d’Italia-Alleanza Nazionale”.
Lo ha detto interpellata dai giornalisti alla Camera il presidente di Fratelli d’Italia, Giorgia Meloni.
