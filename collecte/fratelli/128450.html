Puglia: Necessario arginare mafia nigeriana

“Da anni Fratelli d’Italia si batte per il riconoscimento della mafia nigeriana una tra le più pericolose. Si tratta di un gruppo criminale attivo nel nostro paese da parecchio tempo che dispone di un vero è proprio esercito di immigrati soprattutto irregolari da utilizzare come manovalanza. La prostituzione, poi, è tra i traffici illeciti più redditizi della mafia nigeriana. Quanto accaduto a Bari ai danni di una ragazza fatta venire in Italia con la scusa di un lavoro, e poi costretta a prostituirsi sotto minaccia di riti voodoo: è soltanto uno dei tanti casi di cronaca che coinvolgono numerose vittime.
Ancora una volta emerge l’incapacità di un governo incapace di controllare l’immigrazione clandestina, lo sfruttamento della prostituzione e arginare la violenza sulle donne. È necessario riconoscere la brutalità della mafia nigeriana e istituire presso ciascuna procura Antimafia della Regione Puglia delle sezioni speciali.
È questo un primo modo per iniziare a ostacolare il radicarsi della criminalità che stiamo importando.”

Si legge in una nota congiunta delle referenti provinciali di Lecce Chiara Scalzi e  Foggia Antonella Zuppa e del coordinatore regionale della Dipartimento Pari Opportunità, Famiglia e Valori non negoziabili di Fratelli d’Italia –  Puglia Serena Perrone

