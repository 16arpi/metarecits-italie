Ardea, Silvestroni: Cremonini nuovo portavoce circolo territoriale di Fratelli d&#8217;Italia

“FdI, nella Provincia di Roma, si è sempre avvalso di una struttura capace e capillare e la nomina di Fabrizio Cremonini come portavoce del circolo territoriale di Ardea, è per me un valore aggiunto su un quadrante, quello tra i Castelli Romani e il litorale sud, strategico con enormi potenzialità, ma anche con problemi irrisolti e mal gestiti dagli improvvisati dei 5 Stelle. Fabrizio CREMONINI è inoltre persona amministrativamente esperta e storicamente impegnata sul territorio di Ardea, che sono certo saprà lavorare, insieme ai quadri dirigenti, per la crescita del partito e per uscire dal pantano in cui l’attuale amministrazione sta mettendo la città.  Un esempio su tutti le dimissioni del Vicesindaco protocollate ieri alle quali Savarese non ha saputo dare giustificazione” ha dichiarato il deputato e Presidente della Federazione provinciale di Roma di Fratelli d’Italia, Marco Silvestroni.
“Ho aderito a Fratelli d’Italia e al programma di Giorgia Meloni convintamente e con entusiasmo. Ho riscontrato la serietà e la volontà del segretario Provinciale di Roma, Marco Silvestroni, ad investire politicamente sul territorio di Ardea e lo ringrazio della fiducia e dell’incarico affidatomi che metterò a frutto per dare voce ai tanti cittadini di Ardea che lamentano gravi disservizi sul decoro urbano,  sui servizi scolastici, sulla scarsa tutela del territorio in genere” ha aggiunto poi il neoportavoce del circolo territoriale di Ardea Fabrizio Cremonini.
