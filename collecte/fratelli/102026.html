Comunali Roma, Rizzetto: Polito chieda scusa, inaccettabili parole su Meloni e Raggi

“Conosciamo tutti la storia politica da ex parlamentare del Partito democratico e giornalista dell’Unità, da lui ci aspetteremmo soltanto un po’ di educazione. Siamo di fronte alla solita doppia morale della sinistra, che quando si tratta delle sue rappresentanti grida allo scandalo, poi a parti invertite non si cura di offendere e discriminare le donne. Polito chieda scusa per le parole inaccettabili che ha scritto su Twitter, altrimenti sarà chiaro il suo intento politico, cosa diversa da scrivere sul Corriere della Sera come editorialista”. E’ quanto afferma il deputato di Fratelli d’Italia-Terra Nostra Walter Rizzetto, commentando il tweet dell’editorialista del Corriere della Sera Antonio Polito che ha suggerito a Virginia Raggi di “tagliarsi la lingua” e a Giorgia Meloni di “tagliarsi”.
