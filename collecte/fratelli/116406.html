Iraq, La Russa: Vicinanza a militari feriti

“Da ministro della Difesa ho avuto modo di vedere personalmente la passione con la quale i nostri militari all’estero affrontano il gravoso e pericoloso impegno per la pace e la democrazia. Oggi, in una di queste missioni, cinque nostri ragazzi sono rimasti coinvolti in un tragico attentato, riportando serie ferite. A loro, ai familiari e ai vertici militari,  desidero rivolgere la mia sincera vicinanza”.
Lo dichiara Ignazio La Russa, vicepresidente del Senato e senatore di Fratelli d’Italia.
