Morto Carlo Casini, Meloni: Ci lascia uomo straordinario che ha dedicato tutta la sua esistenza alla difesa della vita

«Oggi ci lascia Carlo Casini, fondatore e guida storica del Movimento per la Vita. Un uomo straordinario che ha dedicato tutta la sua esistenza alla difesa della vita e ha animato un volontariato appassionato, che in oltre 40 anni di attività ha dimostrato con i fatti che è possibile salvare una vita, offrire un’alternativa all’aborto e aiutare le donne ad affrontare la bellissima avventura della maternità. Casini è stato e sarà un esempio da seguire. Alla sua famiglia, al Movimento e a tutti i volontari giungano il mio abbraccio e la mia vicinanza». 
Lo dichiara il presidente di Fratelli d’Italia, Giorgia Meloni.
