Olimpiadi, Meloni: Combattere la corruzione, non i giochi

«Se in Italia abbiamo un problema di corruzione allora combattiamo la corruzione, non le Olimpiadi. Parliamo di un evento mondiale unico, che ha un costo ma anche un ritorno straordinario, economico e non solo.

Non possiamo privarci della possibilità di ospitarlo perché alcuni tentano di rubare su qualunque cosa. E lo dico anche alla luce dell’immagine che si sta dando di Roma in questi giorni: la Capitale viene descritta come la culla dei vizi della nazione e come una città di disonesti ma a fronte di qualcuno che ruba ci sono milioni di cittadini onesti che non vogliono rinunciare alla possibilità di ospitare i Giochi».
Lo ha detto a “L’Aria che tira” il presidente di Fratelli d’Italia-Alleanza nazionale, Giorgia Meloni.
