Lavoro in Calabria, Taglialatela: Record di disoccupazione, question&#8230;

…TIME  AL MINISTRO DEL LAVORO POLETTI. Renzi colpevolmente responsabile della disattenzione nei confronti della Calabria. “La Calabria sta vivendo una delle crisi più drammatiche della storia italiana.
  
Sul fronte del lavoro i dati parlano di cifre allarmanti che condannano la regione al record europeo con  64% di disoccupazione e oltre il 40% di disoccupazione femminile”. È quanto afferma il deputato di Fratelli d’Italia-Alleanza nazionale Marcello Taglialatela durante il question time di oggi al  ministro del Lavoro Giuliano Poletti, primo firmatario il capogruppo Fabio Rampelli.
“Il governo – ha aggiunto Taglialatela- non ha neppure un’ idea per fronteggiare questa crisi sociale che ferisce nel profondo la capacità di coesistenza e coesione dei calabresi”.
“Non sono tanto deludenti le risposte del ministro Poletti, quanto l’azione del governo – ha osservato-  C’è un tentativo di animazione territorio, ma manca una reale iniziativa con il ministro delle Attività produttive e dello Sviluppo. Non è possibile trovare soluzioni alle drammatiche cifre con tirocini o auto impiego proprio perché si tratta di  centinaia di migliaia giovani alla ricerca di un lavoro. Queste iniziative non sono sufficienti e  non riusciranno mai a determinare un risultato tangibile”.
“Esiste – ha precisato Taglialatela- il problema dei fondi comunitari perché diventano sostitutivi e non  s’aggiungono ad altro tipo di trasferimento da parte del governo. Poi c’è un’ ulteriore difficoltà  legata all’utilizzo  dei fondi i cui criteri sono dettati da politiche comunitarie”.
“Nessun presidente del Consiglio davvero responsabile – ha concluso Taglialatela- potrebbe governare l’Italia senza considerare il riscatto di questa regione come una delle priorità dell’Italia. Crediamo pertanto che questo esecutivo abbia ormai espunto la Calabria dall’agenda politica e la responsabilità è tutta del presidente del Consiglio Matteo Renzi”.
Roma, 16 luglio 2014
