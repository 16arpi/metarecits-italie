Disastro trasporti Lazio, Rocca: Non ci resta che attendere

“La neve ha bloccato i trasporti pubblici del Lazio: le ferrovie regionali gestite da Trenitalia sulla base di un contratto di servizio con la Regione di Zingaretti; le strade regionali, sulle quali l’Astral di Zingaretti ha la competenza della manutenzione; i pullman del Cotral, gestiti sempre dalla giunta Zingaretti. Ora una domanda: di chi sarà la responsabilità se la mobilità pubblica, sulla quale il centrosinistra spende chiacchiere e solo chiacchiere da venti anni, ha fatto flop? Domanda retorica, ovviamente. E Zingaretti? Si nasconde, come sempre. Ora non ci resta che attendere. Il 4 marzo. L’arrivo di Stefano Parisi. Finalmente una persona valida e competente”. E’ quanto dichiara Federico Rocca, candidato al Senato per Fratelli d’Italia.
