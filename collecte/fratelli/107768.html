Scuola, Rosa Sigillò: Dati Istat allarmanti. La scuola deve stimolare gli studenti

“I dati diffusi da Istat che attestano l’Italia al di sotto della media europea per la quota di cittadini in possesso di un titolo di studio secondario superiore è allarmante. L’Italia, ancora una volta, è il fanalino di coda dell’Europa e ancor di più lo è il Sud. La scuola deve diventare nuovamente un trampolino di lancio verso un futuro ricco di opportunità in cui lo studente di oggi possa progettare in modo solido il lavoratore e il professionista di domani. Noi vogliamo una scuola che interessi lo studente, lo stimoli a essere protagonista del suo tempo, lo faccia sentire parte fondamentale e responsabile della comunità nazionale, promuova la mobilità sociale per le fasce sociali meno avvantaggiate, con nuovi percorsi d’inserimento scolastico e maggiore cura nell’attività d’orientamento.”

Così Rosa Sigillò, candidata alla Camera dei deputati per Fratelli d’Italia e protagonista della battaglia contro la ‘Buona Scuola’ di Matteo Renzi in qualità di presidente del Mida Precari.
