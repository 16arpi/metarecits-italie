Muro Berlino, Frassinetti: Gravissimo che Governo elimini parola comunismo su mozione 9 novembre

“Troviamo gravissimo l’atteggiamento del governo che nega che l’ideologia comunista sia stata la causa dell’innalzamento del vergognoso Muro di Berlino. L’esecutivo, infatti, ha deciso di cancellare la parola “comunismo” nella mozione presentata da Fratelli d’Italia in commissione Cultura in occasione del trentennale della caduta del Muro: la maggioranza rossogialla, grazie all’intervento del sottosegretario di Leu, ha mostrato il suo vero volto cercando in questo modo di stravolgere la Storia. Passano gli anni, ma l’atteggiamento della Sinistra nei confronti della verità sembra non cambiare: ieri nascondevano la tragedia delle Foibe dai testi scolastici, oggi cercano di tacere le colpe di un’ideologia che ha causato milioni di morti in tutto il mondo e che ha voluto fortemente quel muro. Anche stavolta la Verità sarà più forte, se ne facciano una ragione”.

Così, Paola Frassinetti, deputato di Fdi e vicepresidente della commissione Cultura della Camera.
