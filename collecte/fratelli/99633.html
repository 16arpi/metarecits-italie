Whirlpool, Acquaroli: Piano industriale azienda inaccettabile e da rifiutare

«Oltre duemila esuberi dal piano industriale Indesit-Whirlpool sono inaccettabili. Piena solidarietà ai lavoratori e alle loro famiglie. La Regione Marche non può più restare a guardare mentre viene smantellata una delle più importanti aziende del panorama nazionale. Chiusura di stabilimenti, tagli alla ricerca e sviluppo. Bisogna subito convocare la multinazionale americana e rifiutare categoricamente la proposta di piano industriale attualmente sul tavolo. I lavoratori e il territorio hanno bisogno di certezze e non possono più assistere a questo avvilente spettacolo: grandi multinazionali che hanno in mano il nostro futuro e che decidono del futuro dei marchigiani, di fronte all’inerzia delle Istituzioni».
È quanto dichiara il candidato alla presidenza della Regione Marche di Fratelli d’Italia e Lega Nord, Francesco Acquaroli.
