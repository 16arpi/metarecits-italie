Elezioni, Stancanelli-Amata: Ci sono condizioni perchè in Sicilia si ripeta lo straordinario successo delle regionali

“Con l’elezione di Nello Musumeci in Sicilia, abbiamo dimostrato che un centrodestra unito riesce a vincere presentando e affermando persone di qualità e di moralità. Adesso, per le elezioni del 4 marzo, ci sono tutte le condizioni affinché si ripeta lo straordinario risultato delle Regionali. L’alleanza tra Fratelli d’Italia e Diventerà bellissima rappresenta l’elemento centrale di una coalizione coesa per affermare i valori del buon governo, della libertà e della legalità”.
“La nuova sfida che abbiamo davanti è in netta continuità con quella che viviamo quotidianamente sui nostri territori. Fratelli d’Italia è pronta a essere forza di governo e lo è grazie al sostegno dei tantissimi che, sempre più numerosi, cercano e trovano nel nostro partito una realtà che offre reale ascolto e sostegno alle istanze più urgenti: la famiglia, Il lavoro, l’ambiente, la sanità”.
Sono le parole dei candidati di Fratelli d’Italia al Senato e alla Camera Raffaele Stancanelli ed Elvira Amata, che oggi pomeriggio alle 18 saranno al Palacultura di Messina.
