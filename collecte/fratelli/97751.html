Lavoro, Meloni: Sfida è rilanciare occupazione, art. 18 discussione ideologica&#8230;

…UTILE A CONTE INTERNE PD . «Sul tema del lavoro il vero ostacolo da superare è l’approccio ideologico del Governo, del Pd e dei sindacati. Sappiamo bene infatti che la sfida non è abolire l’art. 18, che di certo non porterà maggiore occupazione, ma mettere le imprese nelle condizioni di assumere.

Si può fare defiscalizzando il lavoro, come proposto da Ricolfi, attraverso un “maxi job” di 5 anni: contratto da almeno 1000 euro al mese netti al lavoratore e il 20% di imposte allo Stato per Irpef e Inps. Fratelli d’Italia-Alleanza è pronto al confronto con tutti quelli che vogliono parlare di cose concrete ma non intendiamo partecipare a dibattiti ideologici che servono solo alle conte interne del Pd e a nascondere l’immobilismo, slide a parte, del governo Renzi».
È quanto dichiara il presidente di Fratelli d’Italia-Alleanza nazionale, Giorgia Meloni.
