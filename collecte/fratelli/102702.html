Terrorismo, Meloni: Altri 3 anni di questo governo e saremo islamizzati

VIETARE IN ITALIA CHE STATI FONDAMENTALISTI FINANZINO MOSCHEE. «Sotto l’occhio vigile di Alfano e Renzi che blaterano di contrasto al fondamentalismo islamico, negli ultimi 3 anni sono arrivati 25 milioni di euro dal Qatar destinati a moschee e centri islamici. Lo stesso Qatar sostenitore dei “Fratelli musulmani” e dell’integralismo islamico. Ovviamente il nostro Governo non sa nulla di come siano stati spesi questi soldi, così come non sa nulla dei cospicui finanziamenti che arrivano dall’Arabia Saudita e dalla Turchia. Pochi giorni fa Alfano si è finalmente svegliato dichiarando che serve un controllo sui soldi che arrivano alle associazioni islamiche. Alla buon’ora. Se rimaniamo altri 3 anni in mano a questi incapaci ci ritroveremo un minareto in ogni piazza d’Italia e la nostra terra interamente islamizzata. I finanziamenti che arrivano da stati stranieri fondamentalisti per l’apertura di moschee in Italia devono essere vietati, senza perdere altro tempo».
Lo scrive su facebook il presidente di Fratelli d’Italia, Giorgia Meloni.
