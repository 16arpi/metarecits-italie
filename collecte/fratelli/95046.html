Roma. Ostia, FdI: Presidio contro mafia e racket

“Fuori la mafia da Roma. Dopo l’incendio del ristorante ‘Nemo’, ultimo di una lunga serie di attentati ad Ostia, Fratelli d’Italia è al fianco degli operatori commerciali e della cittadinanza tutta in questa battaglia per la legalità e per i diritti”. È questo il testo del volantino che i militanti e i simpatizzanti di Fratelli d’Italia stanno distribuendo oggi ad Ostia per esprimere solidarietà e vicinanza a cittadini e commercianti del litorale. Un presidio itinerante di FdI è presente da questa mattina sul lungomare per dire no ad ogni forma di criminalità organizzata a Roma, per chiedere tolleranza zero contro il racket.  
È quanto comunica l’Ufficio Stampa di Fratelli d’Italia.
Roma, 12 maggio 2013
