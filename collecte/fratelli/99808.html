Ilva, Totaro: &#8216;insicurezza&#8217; sul lavoro continua a mietere vittime

…AD ALESSANDRO MORRICELLA LA NOSTRA SOLIDARIETA’. “A tre giorni dall’incidente che ha colpito Alessandro Morricella, l’operaio dell’Ilva colpito da una colata di metallo fuso mentre stava effettuando un normale controllo sull’altoforno, ancora non si sa niente della cause che lo hanno determinato. Siamo rimasti davvero sbigottiti dal silenzio delle Istituzioni”. È quanto dichiara il deputato di Fratelli d’Italia-Alleanza nazionale Achille Totaro che ha inviato un’interrogazione al ministro del Lavoro Giuliano Poletti.
“Non abbiamo letto – ha aggiunto Totaro- alcun commento,  alcun messaggio di solidarietà o impegno programmatico da parte del  presidente del Consiglio Renzi,  né da parte dei ministri Guidi e Poletti per le competenze in materia di sviluppo economico dell’area e di sicurezza sul lavoro.  Sullo stabilimento il governo ha delle precise responsabilità  in virtù di numerosi provvedimenti legislativi che ne hanno fatto un’azienda strategica d’interesse nazionale e per la nomina di un  commissario. Non servono messaggi di maniera, ma precisi impegni per garantire la sicurezza sul lavoro”.
“Giunga ad Alessandro,  alla sua famiglia –ha concluso Totaro-  la nostra solidarietà; a tutti gli operai dell’Ilva la vicinanza di Fdi-An che si unisce idealmente alle giornate di sciopero”.
