Umbria, Procaccini: Premiato coraggio Giorgia Meloni, fallita occupazione del potere della sinistra

“Anche il risultato elettorale dell’Umbria evidenzia che i cittadini bocciano gli inciuci e le alleanze fatte solo di potere, per rivendicare la libertà di scegliere attraverso il consenso, espresso democraticamente. Così come la crescita di Fratelli d’Italia premia il costante impegno dei suoi militanti e la qualità dei suoi dirigenti”. Così l’europarlamentare di Fratelli d’Italia Nicola Procaccini che aggiunge: “Durante i miei incontri con i cittadini dell’Umbria, era evidente la voglia di cambiamento come reazione a un sistema di occupazione delle cariche pubbliche,  messo in atto dal centrosinistra in decenni di clientelismo e spartizioni, nella sanità come negli enti pubblici, a scapito della crescita delle imprese, dell’economia e delle infrastrutture. In tutto questo – conclude Procaccini – il coraggio di Giorgia Meloni sta conquistando i cuori e le teste degli italiani. Alla classe dirigente umbra di FDI e dell’intero centrodestra, oltre che alla presidente Donatella Tesei, spetta il compito di ricostruire un sistema economico-sociale in ginocchio. E’ a loro, alla presidente e a tutti i nuovi amministratori, che faccio i miei complimenti e mi metto a loro disposizione quale europarlamentare di questo splendido territorio”.
