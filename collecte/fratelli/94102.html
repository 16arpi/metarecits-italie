Monti, Crosetto: Mi davano dell&#8217;eretico, invece&#8230;


“Come mai trovo, dopo un anno passato in solitudine nel Pdl a combattere le politiche economiche di Monti, trovo ora tutti i miei ex colleghi del Pdl schierati come un sol uomo sulle mie posizioni? Come mai sento fare i discorsi che facevo in compagnia di pochi qualche settimana fa contro l’ipotesi di una guida Monti e di moderati da molte persone che mi avevano additato come eretico perche’ lo sostenevo?”. Se lo chiede Guido Crosetto, cofondatore di Fratelli d’Italia.
Crosetto aggiunge: “Perche’ i tanti che erano con Mario Mauro a sostenere che Monti era la salvezza ora lo definiscono espressione dei poteri forti? Monti non e’ cambiato. Monti e’ identico a se stesso da un anno. Da un anno difende interessi chiari ed evidenti, da un anno non si occupa del destino e del futuro delle aziende e delle famiglie italiane, da un anno risponde ad altre logiche”. Il fondatore di Fratelli d’Italia conclude: “Non e’ lui a dover giustificare cosa fa, ma e’ chi era pronto a servirlo che dovrebbe provare a chiedere scusa a chi, come me, ha sempre sostenuto cio’ che ora e’ evidente a tutti”.
