Milleproroghe, Trancassini: Soldi per tenere in piedi la maggioranza ma non per terremotati (video)

“E’ incredibile come nel decreto Milleproghe siano stati trovati soldi per accontentare i deputati che devono mantenere in piedi questa maggioranza traballante, ma non per il post terremoto. Servivano risposte concrete sulla proroga della restituzione della busta paga pesante e sul personale e invece dalla maggioranza e dal governo non c’è stata alcuna attenzione per questi temi così delicati che coinvolgono 138 comunità e 4 regioni. Solo due emendamenti di Fratelli d’Italia, uno sullo smaltimento delle macerie e l’altro sulla cedolare secca, sono stati approvati. Tutte le promesse fatte da Conte, dal Pd e dai 5 Stelle durante le passerelle nelle zone terremotate, ora verranno definitivamente archiviate perché dopo averne discusso per otto volte e dopo l’approvazione di 2 decreti pressoché vuoti, questa maggioranza non vorrà più parlare del sisma”.Così Paolo Trancassini, deputato di Fratelli d’Italia intervenendo in Aula sul decreto Milleproroghe.

