Governo, FdI: Su sicurezza, blocco navale e immigrazione agire tempestivamente

“Sicurezza, ripristino della legalità, blocco navale per contrastare l’immigrazione clandestina, lotta alla droga e politiche a sostegno della famiglia e della natalità: queste sono le priorità per Vicenza rilanciate oggi dal nostro presidente nazionale Giorgia Meloni. Proposte che Fratelli d’Italia porterà avanti sul territorio e che ha già presentato in Parlamento. Speriamo che il governo parta da queste emergenze: agire tempestivamente è necessario”.
Lo dichiara in una nota la deputata di Fratelli d’Italia Maria Cristina Caretta che oggi sarà a Vicenza per sostenere la candidatura a sindaco di Francesco Rucco e la lista di Fratelli d’Italia alle elezioni amministrative del prossimo 10 giugno.
