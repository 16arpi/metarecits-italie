Maietta: con Marsilio al via esperimento di condivisione funzione parlamentare

Sono felice di aver fatto oggi ingresso a Palazzo Montecitorio e mi sento pronto a rappresentare alla Camera i cittadini italiani e in particolare quelli laziali. Ringrazio Fabio Rampelli per aver concesso questa opportunità a me e alla provincia di Latina, di cui sono espressione, ma soprattutto sono colpito
  
dal grande gesto di generosità del collega Marsilio che, per primo, ha chiesto che nella lotteria dei subentri si lasciasse un seggio al territorio pontino. Questo comportamento dimostra che finalmente esiste in Italia un ‘centrodestra a testa alta’, che premia il merito, il consenso e il radicamento sul territorio. Dico da subito a Marco Marsilio che gestiremo insieme questo seggio, dando vita a un vero e proprio esperimento di condivisione della funzione parlamentare, conoscendone il valore, la competenza, la forza elettorale e la rettitudine. Saremo un’abbinata formidabile e lo invito fin d’ora alla grande festa che stiamo organizzando a Latina per l’occasione.
 
 
È quanto dichiara il deputato di Fratelli d’Italia, Pasquale Maietta.
