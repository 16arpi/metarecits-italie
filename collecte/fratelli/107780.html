Milano, Fidanza: Domani FdI in via Padova per la sicurezza. Dei centri sociali ci occuperemo il 5 marzo

“Dopo le ennesime violenze di ieri sera a Torino si preannuncia per domani un sabato di fuoco da parte dei soliti centri sociali”, dichiara in una nota Carlo Fidanza, candidato alla Camera per Fratelli d’Italia a Milano e provincia.
“Domattina Fratelli d’Italia sarà in strada pacificamente a Milano con Giorgia Meloni per riportare il tricolore in via Padova, in una delle tante zone franche dove lo Stato non riesce più a garantire ai cittadini sicurezza e libertà e dove la concentrazione di residenti stranieri di diverse etnie sta causando gravi disagi e problemi di integrazione.
Fratelli d’Italia vuole parlare di questi problemi, di immigrazione, tasse e lavoro, del futuro degli italiani.
Di questi eroi dell’antifascismo che mettono a ferro e fuoco le città – conclude Fidanza – ci occuperemo dopo il 4 marzo, riportando la legalità dove oggi proliferano i loro covi di violenza.
Con buona pace di Sala, Boldrini e compagni che tacciono di fronte a questa vergogna”.
