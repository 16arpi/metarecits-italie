Coronavirus, De Carlo: Riaprire agriturismo che possano far rispettare distanze anticontagio

“Chiediamo al governo la riapertura di tutti gli agriturismo che possiedono grandi spazi e che quindi possano garantire l’applicazione delle attuali misure di distanziamento anticontagio. Gli agriturismo, perfetto esempio di multifunzionalità dell’impresa agricola e spesso un prezioso reddito integrativo per la stessa, oggi sono ad entrata zero. In particolar dove non è possibile l’agricoltura estensiva, queste attività costituiscono una fonte di reddito importante per gli imprenditori agricoli. Per questo motivo chiediamo che tutti gli agriturismo dove sussistano i requisti anticontagio possano riaprire il prima possibile”.
È quanto ha dichiarato il deputato di Fratelli d’Italia responsabile del settore eccellenze italiane, Luca De Carlo.
