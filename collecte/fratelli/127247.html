Repubblica Ceca, Fitto e Legutko: i copresidenti del gruppo Ecr si congratulano con Petr Fiala per la nomina a primo ministro

Il gruppo dei Conservatori e Riformisti europei al Parlamento europeo (ECR) si è congratulato con Petr Fiala, leader del Partito Civico Democratico Ceco (ODS) e leader della coalizione “Together”, per la sua nomina a primo ministro della Repubblica Ceca. “Siamo lieti che con la sua nomina si rafforzi l’impulso alle prospettive di riforma dell’Unione europea. Gli ODS sono i nostri amici affidabili quando si tratta di sviluppare politiche sensate e attuabili a livello europeo. Non vediamo l’ora di continuare a lavorare con lei in futuro per riformare l’Unione europea rendendola più vicina ai cittadini, garantendo un maggiore peso decisionale per gli Stati nazionali, il rispetto del principio di sussidiarietà, la riduzione della burocrazia, il miglioramento delle condizioni per le imprese, la sicurezza dei nostri confini e il rafforzamento dei legami transatlantici. Siamo convinti che lei guiderà il suo Paese con successo e svolgerà un ruolo molto costruttivo nell’Unione europea. Le auguriamo ogni successo”. Così in una nota i copresidenti del gruppo Ecr al
Parlamento europeo  Ryszard Legutko e Raffaele Fitto.
L’ODS è un membro fondatore del gruppo ECR e attualmente conta quattro deputati: Jan Zahradil, Veronika Vrecinová, Alexandr Vondra e Evžen Tošenovský.
