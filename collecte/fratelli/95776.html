Lampedusa, Meloni: Cordoglio per tragedia umana e sociale

«A nome mio e di Fratelli d’Italia esprimo profondo cordoglio per la tragedia umana e sociale che si è consumata a Lampedusa e di fronte alla quale la politica e l’Europa tutta non possono restare indifferenti. Quanto accaduto a largo delle nostre coste accende drammaticamente i riflettori sulle inadeguate e inefficaci politiche comunitarie in tema di immigrazione. Fratelli d’Italia rinnova il suo appello, soprattutto al governo Letta che li ha sottoscritti, a chiedere urgentemente una riforma degli accordi di Dublino sui richiedenti asilo, a rafforzare il coordinamento Ue del pattugliamento delle frontiere esterne e a potenziare gli accordi con i Paesi terzi sulla riammissione dei migranti extracomunitari respinti. Solo con interventi decisi e una risposta comune da parte di tutti gli Stati membri è possibile evitare il ripetersi di questi gravissimi episodi».
  
 
È quanto dichiara il presidente dei deputati di Fratelli d’Italia, Giorgia Meloni.
Roma, 3 ottobre 2013
 
