Caserma Boscariello, Taglialatela: Incompatibile con campo rom

“Ci duole dover chiarire i numeri che il ministro Minniti ha opportunamente omesso di raccontare: nella area destinata alla città dello Sport, saranno ospitati,  oltre ai 60 migranti già presenti nell’auditorium, altri 300 se non di più per effetto della proroga. Al controllo del prefetto, assicurato dal ministro, ci sarà- ne siamo certi –  il controllo da parte dei cittadini che veramente non si rassegnano a vedere 100mila quadrati sequestrati per destinare una parte ai nomadi. Troviamo in questa vicenda davvero ipocrita l’atteggiamento del sindaco De Magistris che da una parte vorrebbe promuovere la cultura e la sicurezza e dall’altra dà la disponibilità a ospitare questo campo rom che mal si concilia con gli scopi sociali di una struttura e di un’area che deve tornare alla cittadinaza”.  E’ quanto dichiara il deputato di Fratelli d’Italia-Alleanza nazionale Marcello Taglialatela durante il question time al ministro dell’Interno Marco Minniti sull’utilizzo della Caserma Boscariello per ospitare i nomadi.
