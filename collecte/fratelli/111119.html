Khashoggi. Urso: Governo e maggioranza in silenzio. Italia esprima ferma condanna

“Il Governo non ne parla, la maggioranza non si esprime, il Senato comunque manifesta la propria indignazione per l’assassinio del giornalista Khashoggi e chiede al governo di esprimere una ferma condanna al Regno Saudita e alla pratica conclamata e rivendicata di uccidere i propri dissidenti all’estero, come hanno fatto ormai da tempo i governi della Ue, Stati Uniti e Russia, e l’intera comunità internazionale. Alla iniziativa promossa da Fratelli d’Italia, con il mio intervento di apertura di seduta, si sono associati Forza Italia e Partito democratico. Silenzio, anche in Aula, di Lega e Cinque Stelle”. Lo dichiara il senatore di Fratelli d’Italia, Adolfo Urso, al termine del suo intervento in Aula per denunciare il silenzio da parte del governo e della maggioranza dell’assassinio del giornalista Khashoggi.
