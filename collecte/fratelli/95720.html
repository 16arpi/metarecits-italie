Berlusconi, Rampelli: Riproposizioni partiti e sigle mai stati premiati

«Spero di non essere cattivo profeta ma la storia ci insegna che in politica le riproposizioni di partiti e sigle del passato non sono mai stati premiati. Il ritorno a Forza Italia segna il fallimento di un modello di partito unico. Spetterà ora a Fratelli d’Italia dar voce e rappresentanza a tutte quelle anime del centrodestra che non si riconoscono nel partito già visto di Berlusconi e costruire un movimento autenticamente popolare e partecipato, onesto, trasparente e radicato sul territorio. Lo faremo con “Officina per l’Italia”, lo strumento che abbiamo messo a disposizione di tutti coloro che vorranno realizzare insieme a noi quel sogno condiviso soltanto cinque anni dal 38% degli italiani».
  
 
È quanto dichiara Fabio Rampelli, cofondatore e vicepresidente dei deputati di Fratelli d’Italia.
Roma, 18 settembre 2013
