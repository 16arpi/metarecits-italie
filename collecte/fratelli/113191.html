Scala, Mollicone: Bene Fontana contro fondi sauditi, FdI primo partito a denunciare la questione

“Bene ha fatto il presidente della Regione Lombardia, Attilio Fontana, a criticare l’accettazione dei fondi sauditi da parte del sovrintendente della Scala Alexander Pereira”. Lo dichiara Federico Mollicone, deputato di Fratelli d’Italia e capogruppo di FDI in commissione Cultura alla Camera.
“Ora però, per fare totale chiarezza, Fontana smentisca che l’idea di Pereira dei fondi dall’Arabia Saudita sia arrivata proprio da ambienti leghisti e che furono questi stessi ambienti a procurargli i contatti sauditi. Con orgoglio rivendichiamo il fatto che sia stata Fratelli d’Italia a denunciare per prima l’arrivo dei fondi in un’eccellenza italiana come il teatro La Scala dell’Arabia Saudita, nazione che ancora oggi è protagonista di numerose violazioni di diritti umani”.
