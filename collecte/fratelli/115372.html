Crisi, Delmastro a Molinari: Lega agita muscoli contro FdI e coda verso M5s

Spiace leggere parole capogruppo Lega

“Spiace leggere che la Lega, per bocca del capogruppo Molinari, agita i muscoli contro Fratelli d’Italia negli stessi precisi momenti in cui agita la coda verso il M5S. La Lega sostiene che è questione di programma: quindi decrescita, reddito di cittadinanza e altre simili amenità sono questioni programmatiche condivise? Consiglierei maggiore prudenza nelle dichiarazioni, perché non è incomprensibile solo a noi, ma anche a molti italiani, la ragione per cui la Lega dovrebbe preferire governare con la sinistra cinquestelle piuttosto che con la destra di FDI”.

Lo dichiara Andrea Delmastro, deputato di Fratelli d’Italia rispondendo alle parole del capogruppo alla Camera della Lega Molinari.
