Tav, Crosetto: Verso le infrastrutture pericolosa battaglia ideologica

«Oggi il Consiglio Comunale di Torino assumerà una decisione sulla Tav. Ognuno è libero di pensarla come vuole, ma io ritengo che bloccare le infrastrutture equivalga a bloccare il futuro e minare le condizioni di base per creare sviluppo. Le Nazioni che crescono sono quelle che investono, in infrastrutture come in ricerca, in istruzione come in tecnologia. Non si redistribuisce ricchezza se nessuno la crea, ma non si crea ricchezza se non si costruiscono le condizioni di base perché le aziende lavorino in un territorio, nelle stesse condizioni nelle quali lavorano in altri! Questa battaglia tutta ideologica verso le infrastrutture sta diventando molto pericolosa per l’Italia. Non è accettabile che qualcuno cerchi di distruggere tutto ciò che è industria, manifattura, lavoro, investimenti, cercando di sostituirlo con sussidi bassissimi e pacche sulle spalle».
Lo ha dichiarato Guido Crosetto deputato e coordinatore nazionale di Fratelli d’Italia.
