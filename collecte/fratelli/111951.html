Incendio TMB Salario, Silvestroni: Tragedia annunciata. Raggi e Zingaretti si assumano responsabilità!

“Tragedia annunciata quella dell’incendio al TMB Salario. D’altra parte è tutta la gestione dei rifiuti romana e regionale a fare acqua da tutte le parti. Sono anni che né la Raggi né Zingaretti mettono mano in modo serio alla risoluzione di questo problema. Evidentemente la priorità era il braccio di ferro tra i due piuttosto che la tutela della salute pubblica. Risultato nessun Piano Regionale dei Rifiuti e la Capitale ridotta ad una pattumiera. Roma rischia un disastro ambientale per l’incompetenza di questi due “personaggi”. È decisamente ora che entrambi si assumano le loro responsabilità magari lasciando fare ad altri quello che loro non hanno saputo fare” lo ha dichiarato il deputato e consigliere della Città Metropolitana di Fratelli d’Italia, Marco Silvestroni.
