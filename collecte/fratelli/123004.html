Deidda &#8211; Donzelli &#8211; Torselli: ricordiamo la strage dei marinai e dei carabinieri, nell&#8217;anno del centenario, trucidati a Empoli

“Nel silenzio assordante delle Istituzioni, a distanza di un secolo, ricordiamo la strage del ‘21 in cui persero la vita 9 militari (3 Carabinieri e 6 Marinai). Soltanto una delegazione di Fratelli d’Italia Empolese Valdelsa, insieme ai Consiglieri Comunali di Empoli, il Capogruppo Andrea Poggianti, Simona Di Rosa e Federico Pavese, si è recata presso il Cimitero della Misericordia di Empoli, per commemorare il centenario dai tragici fatti del 1921, in cui i militanti del Partito Comunista d’Italia si scagliarono contro 46 marinai, scortati da 18 Carabinieri, che avevano il compito di riattivare le linee ferroviarie interrotte dagli scioperi di quei giorni a Firenze, scambiandoli per fascisti. Al termine degli scontri, morirono: Enrico Bottini, Alberto Incarbone, Salvatore Lo Pinto, Salvatore Santaniello, Antonio Sergianni, Carlo Alberto Tulli e i militari Francesco Cinus, Salvatore Masu e Giovanni Pinna. Chiediamo – a gran voce – che le Istituzioni diano dignità alla ricorrenza con una targa e ricordino i Caduti con commemorazioni ufficiali”, è quanto dichiarano in una nota congiunta il Deputato di FdI e Capogruppo in Commissione Difesa Salvatore Deidda, il Deputato di FdI Giovanni Donzelli e il Capogruppo in Consiglio Regionale in Toscana Francesco Torselli, dopo aver annunciato la presentazione di  un’interrogazione al Ministro della Difesa e dell’Interno
