Marò, Monti: caso dimostra incompetenza Governo nella gestione personale militare

“Il caso marò ha dimostrato l’incompetenza del Governo nel trattare problematiche inerenti la gestione del personale militare e ha fatto in modo che l’Italia sia considerato un Paese debole agli occhi del mondo. E malgrado ci siano stati numerosi interventi a favore dei nostri due soldati, non per ultimo quello del  deputato di Scelta civica, assistiamo ad una continua campagna elettorale finalizzata a scaricare colpe e responsabilità, rivelando così una  scarsa attenzione ai veri problemi dell’Italia e all’urgenza di riportare Salvatore e Massimiliano alle rispettive famiglie, oltre che uno scarso rispetto nei confronti delle Forze Armate e delle loro specifiche funzioni”.  
È quanto dichiara Giampiero Monti, medaglia d’argento al Valor Militare ed esponente di Fratelli d’Italia.
Roma, 3 aprile 2013
