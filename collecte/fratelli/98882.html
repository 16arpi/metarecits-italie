Riforme, Rampelli: Un mostro giuridico. Saremo in aula per votare no

“Domani ci saremo in aula e voteremo no. Abbiamo sempre contestato l’intangibilità della Costituzione, convinti come eravamo e siamo della inadeguatezza della nostra Carta.

Tuttavia, quella che nascerà  in questa legislatura è un vero e proprio mostro giuridico, che peggiorerà il funzionamento dello Stato, non abolirà il bicameralismo che da perfetto diventerà imperfetto, il presidente della Repubblica sarà sempre frutto degli accordi dei partiti e di partito, restringerà gli spazi della democrazia diretta. Con Renzi al governo tutti gli strumenti della partecipazione si riducono al minimo senza neppure un disegno davvero riformatore”. È quanto dichiara il capogruppo di Fratelli d’Italia-Alleanza nazionale Fabio Rampelli.
