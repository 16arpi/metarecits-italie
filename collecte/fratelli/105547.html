Periferie, Rampelli: La commissione sta lavorando bene, a differenza del Sindaco Raggi

“Sta facendo più la commissione d’inchiesta sul degrado delle periferie con i suoi soli compiti ispettivi e d’indirizzo che il governo italiano e, in questo caso, il sindaco di Roma Virginia Raggi. L’ulteriore sopralluogo nei campi nomadi della periferia romana calendarizzato dal presidente on. Causin, che ringrazio per la solerzia con la quale accoglie le segnalazioni che arrivano dai componenti della commissione,  per martedì prossimo testimonia che questa commissione intende ascoltare e constatare l’effettiva condizione in cui versano le grandi città, ma vuole esercitare anche un ruolo di stimolo verso tutte le istituzioni coinvolte affinché siano ripristinati sicurezza, decoro, dignità umana per le famiglie che vivono nelle periferie e nelle borgate”. È quanto dichiara il capogruppo di Fratelli d’Italia-Alleanza nazionale Fabio Rampelli, componente della commissione Periferie, che sulla questione dei roghi tossici ha svolto un question time al ministro dell’Interno Marco Minniti.
