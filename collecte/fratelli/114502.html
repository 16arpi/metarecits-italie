UE, Meloni: Orgoglio elezione Fitto a co-presidenza gruppo Ecr, grazie a FdI cresce peso Italia in Europa

«Grazie a Fratelli d’Italia cresce il peso dell’Italia in Europa: è un orgoglio l’elezione all’unanimità di Raffaele Fitto alla co-presidenza del gruppo dei Conservatori europei nel Parlamento Ue. È il riconoscimento dello straordinario risultato elettorale ottenuto da Fratelli d’Italia alle europee, frutto del percorso di inclusione e allargamento del nostro movimento, che ci permette di essere la seconda delegazione per grandezza in ECR dopo gli amici polacchi del PiS. Complimenti e buon lavoro a Raffaele Fitto, che oggi vede riconosciuti l’impegno e il lavoro di tanti anni in Europa. Le mie congratulazioni anche a Ryszard Legutko, che guiderà insieme a Fitto il gruppo di ECR, e un grande in bocca al lupo a Jan Zahradil, designato oggi come candidato dei conservatori alla presidenza del Parlamento europeo».
È quanto dichiara il presidente di Fratelli d’Italia, Giorgia Meloni.
