Deidda: Auguri all&#8217;esercito italiano, da 161 anni al servizio della patria

“Nel giorno del 161° anniversario dalla costituzione dell’Esercito italiano, rivolgo gli auguri – insieme ai colleghi della Commissione Difesa e i membri del medesimo Dipartimento – al Capo di Stato Maggiore dell’Esercito, Pietro Serino, e a tutti i nostri uomini e donne dell’Esercito che, da sempre, si distinguono per la loro professionalità e capacità di poter operare in ogni contesto. Oltre alle parole d’apprezzamento e ringraziamento doverose, come Fratelli d’Italia speriamo di poter regalare all’Esercito le risorse nrcessarie per affrontare con serenità i prossimi anni. Abbiamo iniziato con l’approvazione del rinvio della legge 244 ma occorre e possiamo fare di pìù sul fronte delle infrastrutture, dei mezzi e degli strumenti operativi. Noi di Fratelli d’Italia saremo sempre al fianco delle nostre Forze Armate e in questo giorno speciale per l’Esercito rinnoviamo i nostri ringraziamenti per il servizio reso alla Nazione”, è quanto dichiara Salvatore Deidda, Deputato e Capogruppo in Commissione Difesa per FdI
