Dl CIG: FdI, bene approvazione odg per Sardegna zona franca, ora importanti investimenti

“Esprimo la mia sincera soddisfazione, per l’approvazione da parte dell’Aula della Camera, del mio odg relativo all’attivazione della zona franca in Sardegna. Con questo atto, il governo si impegna a riconoscere il diritto dei sardi ad un regime fiscale differenziato. L’attivazione della zona franca in Sardegna, infatti, consentirà di evitare un ulteriore aggravamento dello stato di crisi dei poli industriali dell’isola, messi sotto scacco dall’esorbitante costo dell’energia e dall’eccessivo peso fiscale. Se il Governo darà seguito all’impegno preso quest’oggi l’isola sarà finalmente in grado di attrarre importanti investimenti, con conseguente sviluppo economico che interesserà tutto il tessuto sociale”.

Lo dichiara il deputato di Fratelli d’Italia Salvatore Deidda.
