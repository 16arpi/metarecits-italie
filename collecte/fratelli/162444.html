Rai, Scurria: nuove nomine Rai, nuovo futuro per tutte le idee e tendenze culturali italiane

“Con le nomine fatte oggi dal Consiglio di Amministrazione Rai di Roberto Sergio, nuovo amministratore delegato, e Giampaolo Rossi nuovo direttore generale, ha inizio una nuova era nell’ azienda Radiotelevisione italiana S.p.A. Roberto Sergio persona di elevato spessore saprà dare all’ azienda RAI un rinnovato slancio nel sistema mediatico nazionale”,
lo dichiara il Senatore Marco Scurria segretario della commissione Politiche Europee.
Il senatore prosegue: “Giampaolo Rossi rappresenta a 360 gradi competenza e professionalità. Professionista Rai da oltre 20 anni, di cui ne conosce tutte le potenzialità e possibilità di sviluppo. Rossi è inoltre un intellettuale, uomo di cultura che saprà offrire validi contenuti e indirizzi per i nuovi palinsesti radio e tv per la futura era Rai. Con queste nuove nomine inizia finalmente un nuovo percorso, di una casa aperta a tutte le idee e a tutte le tendenze culturali della società italiana.
“Ci aspettiamo molto da questa nuova dirigenza Rai e sappiamo che finalmente verrà rilanciata e affermata una delle più importanti aziende italiane, che valorizza e diffonde il nome dell’Italia nel mondo”, conclude il senatore di Fratelli d’Italia.
