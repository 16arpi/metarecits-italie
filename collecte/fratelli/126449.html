Amministrative, Lollobrigida a Gasparri: invito alleati a sostenere candidati condivisi da centrodestra come stiamo facendo noi

“Gasparri pensi ai risultati del suo partito. Se saranno in grado di sostenere i candidati proposti da Fratelli d’Italia, condivisi da tutta la coalizione, con una forza simile a quella che noi dimostreremo in sostegno ai loro, probabilmente vinceremo in tutta Italia. Per noi, da Milano a Bologna, passando per Roma e Torino, sono le scelte migliori che il centrodestra poteva mettere in campo e lavoriamo per vincere. Sarebbe facile ricordare a Gasparri l’entusiasmo dimostrato da Forza Italia in sostegno di Marchini, che impedì al candidato più forte del centrodestra, Giorgia Meloni, di arrivare al ballottaggio e magari evitare cinque anni di Raggi ai romani. Farlo, però, sarebbe solo velleitario. La nostra serietà e la nostra serenità ci impongono di remare in sostegno del candidato civico di area Forza Italia a Milano, Bernardo, con la stessa voglia di battere la sinistra che stiamo dimostrando in tutta la Nazione”. 
Lo dichiara il capogruppo di Fratelli d’Italia alla Camera, Francesco Lollobrigida.






