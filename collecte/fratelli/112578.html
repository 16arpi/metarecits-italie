Diciotti, Delmastro: Verginità pentastellata già persa

M5S ha votato contro richiesta magistratura di acquisire 10 intercettazioni

“Sul caso Diciotti il tema sembra quello della “verginità” pentastellata che non voterà mai contro le richieste della magistratura. I pentastellati, incredibilmente senza accorgersene, hanno però già perso la verginità. Ricordo infatti, al Presidente Fico, regina vestale delle vergini, che i pentastellati alla Camera dei Deputati hanno già perso la verginità votando contro la richiesta della magistratura di acquisire 10 intercettazioni di un deputato. La verginità è un valore assoluto, ma proprio per questo Fico saprà che una volta perduta non torna più”.
Lo dichiara Andrea Delmastro, deputato di Fratelli d’Italia e presidente della Giunta Autorizzazioni della Camera.

