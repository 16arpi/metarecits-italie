Foggia, Cirielli: Governo eviti passerella ai funerali ma approvi leggi per difendere forze dell’ordine

“Il governo Lega-Cinque stelle eviti l’ennesima passerella ai funerali ma approvi subito, già nella prossima settimana, la proposta di legge di Fratelli d’ Italia che inasprisce pene per le violenze a pubblico ufficiale. La Lega cancelli subito le norme introdotte dal Pd e della sinistra che hanno esposto le forze dell’ordine a pericoli costanti. La Stato ha il dovere di difendere chi garantisce la sicurezza degli italiani. Il governo dovrebbe spiegare come mai in Italia esistano leggi che consentano a uno spacciatore con precedenti di essere in libertà. In una Nazione civile un delinquente dovrebbe stare in galera e non essere libero di assassinare un carabiniere. Alla famiglia del militare morto va il mio cordoglio”. E’ quanto afferma in una nota Edmondo Cirielli, Questore della Camera dei Deputati commentando la morte di un maresciallo dei carabinieri  nella foggiano a seguito delle ferite riportate in una sparatoria a Cagnano Varano.
