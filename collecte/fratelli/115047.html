VVFF, Bucalo: Necessaria agenzia Stato per gestire flotta Canadair

“E’ indispensabile creare una agenzia di Stato dedicata alla gestione della flotta di 19 Canadair CL-415, di proprietà del Ministero dell’interno, dipartimento dei Vigili del Fuoco. Solo così riusciremo a salvaguardare e rendere più efficiente un servizio fondamentale per la tutela del patrimonio, soprattutto in questo periodo. Ad oggi, discutibili scelte, vedi l’affidamento ad una ditta privata che gestisce i velivoli in termini di manutenzione e pilotaggio, hanno evidenziato alcune criticità. L’opzione «appalto privato» in un settore così particolare, crea oltre che conflitti di interesse, anche forme di speculazioni che rischiano di inficiare la sicurezza del volo, le operazioni d’intervento e quindi la pubblica incolumità. Per questo motivo, ho presentato una interrogazione al ministro dell’Interno, per sapere quali iniziative intenda intraprendere al fine di mettere in sicurezza il servizio antincendio boschivo dei Canadair, tutelando e preservando il patrimonio umano e strumentale”.Lo dichiara Carmela Ella Bucalo, deputato di Fratelli d’Italia e componente della commissione lavoro.
