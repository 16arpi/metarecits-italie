Monti, Marsilio: Napolitano ha favorito “golpe bianco” strisciante

«Il presidente Napolitano ha favorito un ‘golpe bianco’ strisciante, con la complicità del presidente della Camera e dei poteri forti, nazionali e internazionali. Caduto il governo, ha fatto capire che non avrebbe sciolto le Camere e ha nominato senatore a vita il professor Mario Monti, presentandolo come il ‘Salvatore della Patria’. Un anno dopo Monti ha gettato la maschera e ha mostrato quella realtà che, insieme ad altri, avevamo capito subito e cercato di spiegare ai nostri colleghi. Ma nel PdL ci misero in minoranza, costringendo decine di parlamentari a votare per far nascere il nuovo governo. Ora c’è una folla di pentiti nel PdL che parlano male di Monti. Ma la coerenza appartiene a chi come noi non ha mai fatto parte del coro». È quanto dichiara il deputato di ‘Fratelli d’Italia – Centrodestra nazionale’, Marco Marsilio.
