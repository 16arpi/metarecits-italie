Piemonte: La Russa, da Berlusconi no carta bianca a Pichetto. Crosetto miglior candidato

“Escludo che Berlusconi abbia dato la “carta bianca” che Pichetto dice di aver avuto sulla candidatura a Presidente della Regione Piemonte. Berlusconi mi ha, in prima persona, assicurato che della questione avremmo parlato dopo un incontro preliminare con un comitato di Forza Italia appositamente costituito, presieduto dal senatore Matteoli.
  
 L’incontro era previsto per oggi e lo abbiamo rinviato in attesa di necessari chiarimenti. D’altronde Berlusconi ha sempre privilegiato il miglior candidato possibile scelto, se non con le primarie, almeno con una serie di sondaggi.
 In Piemonte non c’è sondaggio che non indichi in Crosetto il più quotato esponente di centrodestra da contrapporre a Chiamparino. Quindi….”.
 
Lo dichiara Ignazio La Russa, presidente di Fratelli d’Italia – Alleanza Nazionale.  
Roma, 28 febbraio 2014
 
