Scurria: necessaria semplificazione normativa per commercio rottami

E’ necessario trovare una valida soluzione per risolvere il problema crescente legato alla raccolta dei rottami metallici. Siamo solidali con la protesta indetta oggi dall’Associazione Italiana Recuperatori Metalli, Airmet. Purtroppo i rottami ferrosi oggetto dell’attività  di raccolta effettuate da ambulanti sono classificate come rifiuti e di conseguenza non hanno una regolamentazione specifica. Noi di ‘Fratelli d’Italia’ siamo a favore di una semplificazione normativa. E’ importante disciplinare tale ambito affinché questa forma di commercio sia regolarizzata adeguatamente. Non dimentichiamo che i rottami metallici conferiti da ambulanti, corrispondono a circa il 35% della quantità totale che oggi si recupera a livello nazionale ogni anno e solo nella zona di Roma e provincia operano non meno di 5.000 ambulanti. E’ importante trovare un modo pienamente legale per una attività destinata altrimenti alla marginalità. 
E’ quanto dichiara l’eurodeputato di ‘Fratelli d’Italia – Centrodestra nazionale’, Marco Scurria.
 
