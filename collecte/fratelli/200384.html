Medio Oriente: solidarietà al ministro Tajani per accuse in Parlamento

“Esprimiamo a nome dei deputati e dei senatori di Fratelli d’Italia profonda solidarietà al ministro degli Esteri Antonio Tajani, oggi oggetto da parte del M5S di accuse offensive e infamanti nel corso della sua informativa in Parlamento. Essere etichettato in Senato come ‘influencer pagato da Israele’ e poi alla Camera ‘complice di un governo genocida’ rappresenta un attacco non solo alla sua persona, ma anche alle stesse istituzioni. Simili insinuazioni sono inaccettabili e ledono la dignità del dibattito parlamentare.
Rinnoviamo dunque il nostro sostegno al ministro Tajani e censuriamo fermamente le parole degli esponenti Cinquestelle, ribadendo la necessità che il confronto istituzionale nelle aule parlamentari sia sempre improntato al rispetto, alla responsabilità e alla condanna di ogni forma di violenza o diffamazione”. Lo dichiarano i capigruppo di Fratelli d’Italia alla Camera dei deputati e del Senato della Repubblica, Galeazzo Bignami e Lucio Malan.
