Referendum, Rampelli: Pancia, cervello, cuore, sono unite dall&#8217;istinto che porta a non fidarsi più di Renzi

“Troviamo davvero imbarazzante trattare gli italiani come idioti. Renzi si appella al voto di cervello, come se la maggioranza degli italiani che intendono votare no ne siano privi. Poi però stuzzica il loro appetito con mancette elettorali vere e proprie. Ci sono anche quelli che si appellano alla pancia, puntando sui disagi sociali che attraversano la società.
La verità è che pancia, cervello, cuore trovano nell’istinto un punto d’incontro e l’istinto dice che Renzi ha esaurito il bonus di fiducia degli italiani.
Nessuno si fida più di lui e delle sue bugie, né per quanto attiene la sua azione di governo né per le descrizioni fantascientifiche che fa della sua riforma”.
È quanto dichiara il capogruppo di Fratelli d’Italia-Alleanza nazionale Fabio Rampelli.
