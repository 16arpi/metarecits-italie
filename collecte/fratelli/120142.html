Fase 3, FdI: Rinvio apertura scuole per election day è alibi che non tiene

“Lo spostamento della data di inizio delle scuole per l’election day è un alibi che non tiene, è un paravento per nascondere l’incapacità e la confusione che regna nella maggioranza quando si parla di scuola. Ora basta! L’Italia ha bisogno di certezze, settembre è prossimo, la scuola deve assolutamente ripartire in sicurezza prima possibile. Ad oggi, invece, dal governo nessun atto concreto ne programmi certi su riapertura e manutenzione degli istituti. Fratelli d’Italia, aveva chiesto lo svolgimento delle elezioni nel mese di ottobre, proprio per evitare la chiusura delle scuole nello stesso mese in cui riapriranno ed inoltre suggerito, l’istituzione in ogni ufficio scolastico regionale, di commissioni tecniche per la verifica strutturale degli istituti”.
Lo affermano i deputati di Fratelli d’Italia Ella Bucalo e Paola Frassinetti, rispettivamente responsabile scuola del dipartimento di FDI e vicepresidente della Commissione Cultura della Camera.
