Migranti, Cirielli a Di Genio: Africani violenti vanno espulsi, non educati

“All’avvocato Carmen Di Genio del Comitato pari Opportunità della Corte d’Appello di Salerno che nel corso del convegno nazionale sulla sicurezza e la legalità ha affermato “Non possiamo pretendere che un africano sappia che in Italia, sulla spiaggia, non si può violentare una persona. Li dobbiamo necessariamente integrare, educare alla nostra legalità” dico che queste persone che arrivano nel nostro Paese e si macchiano di reati gravissimi, quali violenze sulle donne, vanno espulse. Altro che educate. Purtroppo, gli italiani in questi anni hanno imparato sulla loro pelle di cosa sono capaci questi selvaggi, pagando un prezzo altissimo”. È quanto dichiara Edmondo Cirielli, deputato di Fratelli d’Italia-Alleanza Nazionale, responsabile del Dipartimento Giustizia del partito.
