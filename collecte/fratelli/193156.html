Esplosione diga Suviana: vicinanza a famiglie vittime

“Siamo profondamente colpiti dalla tragedia accaduta alla centrale idroelettrica della diga di Suviana: ci stringiamo attorno alle famiglie delle vittime e siamo vicini ai feriti, con la speranza che i dispersi possano essere salvati. I soccorritori stanno operando in condizioni difficili, esprimiamo un ringraziamento ai Vigili del Fuoco, agli operatori sanitari e alle Forze dell’ordine intervenute sul posto, nell’Appennino Bolognese, che stanno facendo il possibile”. Lo dichiara Alice Buonguerrieri, deputato di Fratelli d’Italia.
“Ha sconvolto tutti la notizia dell’esplosione, questo pomeriggio, alla centrale idroelettrica di Suviana, nel comune di Camugnano, in seguito alla quale sono morti quattro operai, mentre altri risultano ancora dispersi. Esprimiamo sentita vicinanza alle famiglie e seguiamo con attenzione gli sviluppi delle ricerche”, afferma il deputato di Fratelli d’Italia Beatriz Colombo.
“Esprimo il mio personale cordoglio alle famiglie delle vittime della tragica esplosione avvenuta poche ore fa presso la centrale idroelettrica di Suviana, in provincia di Bologna. Un ringraziamento ai Vigili del Fuoco e alle Forze dell’Ordine tutte che stanno prestando soccorso sul posto”, conclude in una nota il deputato modenese di Fratelli d’Italia Daniela Dondi.
