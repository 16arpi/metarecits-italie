LATINA. Spagnoli aderisce a Fratelli d&#8217;Italia

Anche il consigliere provinciale di Latina, Silvano Spagnoli, aderisce a “Fratelli d’Italia”, il movimento politico fondato da Giorgia Meloni insieme a Guido Crosetto e Ignazio La Russa.Una scelta, quella di Spagnoli, dettata da grande entusiasmo e così motivata: “La mia adesione a Fratelli d’Italia è il frutto di un percorso politico coerente che fin dal 2006, con Alleanza Nazionale, e successivamente
  
con il PdL, mi ha visto vicino alle idee, ai valori, al modo di intendere la politica e il rapporto con la gente che è proprio di quel gruppo politico che ha i suoi riferrimenti in Giorgia Meloni e Fabio Rampelli. Una adesione che ha solide fondamenta non solo di carattere politico ma anche nei rapporti umani con il gruppo di persone con cui, in questi anni, abbiamo lavorato per il rinnovamento della politica e dei suoi meccanismi. Fratelli d’Italia è collocato all’interno della coalizione di centrodestra e nasce dalla esigenza di dare forma e sostanza ad una forza politica che si radichi sul territorio e a stretto contatto con la gente. Tutto questo vogliamo farlo attraverso la partecipazione, che significa essenzialmente dibattito e confronto, lo svolgimento dei congressi locali e nazionali, le primarie per la scelta dei candidati a tutti i livelli, l’apertura di sezioni e di comitati di zona e di quartiere chi siano punti di aggregazione e dibattito. È tutto quello, in sostanza, che avermo voluto realizzare nel PdL ma che non abbiamo avuto la possibilità di mettere in atto. Oggi possiamo farlo, con l’onesta, la serietà e il coraggio di metterci in gioco”.Silvano Spagnoli illustra anche alcune delle priorità su cui Fratelli d’Italia intende puntare e promuovere la sua azione:   “Tra i nostri obiettivi a livello locale vi è, innanzitutto, la crescita e lo sviluppo, a vari livelli, di questa nostra bellissima provincia, che purtroppo negli anni è stata poco considerata e non è mai stata al centro dell’attenzione dei governi nazionali e regionali. Le nostre risorse, le nostre potenzialità meritano, invece, la giusta valaorizzazione, ascoltando anche le istanze della gente, dell’imprenditoria, dei gruppi e delle realtà sociali. Sono convinto che in questo percorso troveremo tanti amici così come sono davvero molti coloro che in queste settimane stanno condividendo il progetto di Fratelli d’Italia, fatto di entusiasmo, di serietà, di freschezza che sono, da sempre, gli elementi che caratterizzano l’attività di Giorgia Meloni”.
 
Latina, 5 febbraio 2013
