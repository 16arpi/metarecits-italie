Referendum, Meloni: Italiani non hanno bisogno consigli Goldman Sachs e lobby, popolo voterà no e manderà a casa governo Renzi

 
«Oggi la banca d’affari Goldman Sachs ci fa sapere di essere molto preoccupata del referendum costituzionale in Italia e ci dice che se vincerà il no ci saranno problemi per le banche.‎‎ Ma gli italiani non hanno bisogno dei consigli interessati delle lobby e dei poteri forti amici di Renzi per decidere come votare.‎ E visto che gli interessi della grande finanza sono diametralmente opposti a quelli dei cittadini, il popolo ha un altro buon motivo per votare no al referendum e mandare a casa questo Esecutivo non eletto da nessuno».‎
Lo scrive su Facebook il presidente di Fratelli d’Italia, Giorgia Meloni.
