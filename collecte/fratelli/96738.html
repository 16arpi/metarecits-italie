Made in Italy, Scurria: Italia intervenga in Ue per sradicare concorrenza sleale

In occasione della prima riunione dell’esecutivo nazionale, Fratelli d’Italia-Alleanza Nazionale ha organizzato un blitz all’interno di un capannone cinese in via Rossini a Prato.
  
 All’evento ha partecipato, fra gli altri, il leader del movimento Giorgia Meloni, oltre all’eurodeputato Marco Scurria, che ha così dichiarato a margine del blitz: “Abbiamo dimostrato che lo sfruttamento dei lavoratori cinesi persiste anche dopo la tragedia di qualche mese fa. L’Italia deve intervenire rafforzando il controllo antimafia cinese a livello europeo e introducendo l’imposta di solidarietà sulle merci entranti dai Paesi che non rispettano la concorrenza leale. A Prato il tessuto produttivo italiano è moribondo, occorre perciò intervenire in emergenza”. 
Prato, 27 marzo 2014
