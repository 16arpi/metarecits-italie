Pdl Fratoianni, Silvestroni: Basta con l&#8217;odio della sinistra per le forze dell&#8217;ordine

“Ma esattamente quale problema ha la sinistra? Possibile che ogni proposta da esca dalle loro fila trasudi plasticamente odio nei confronti di tutto ciò che rappresenta la nostra nazione e il nostro Stato? L’ultima perla è la proposta di legge di Fratoianni che mira a mettere sotto processo preventivo le forze dell’ordine. Il suo problema infatti non è come garantire l’identificazione dei criminali che intervengono a volto coperto nelle manifestazioni pubbliche ma piuttosto come identificare gli agenti.
Francamente questo atteggiamento da ex sessantottini per il quale la polizia è il nemico, lo stato è il nemico ha davvero stufato.  Fratoianni si svegli dall’ibernazione, siamo nel 2019 i nemici sono ben altri! Per chi ci difende quotidianamente mettendo talvolta a rischio anche la propria vita noi pretendiamo rispetto. Mi auguro perciò che questa ridicola proposta venga sonoramente bocciata dall’aula” lo ha dichiarato in una nota il deputato di Fratelli d’Italia Marco Silvestroni.
