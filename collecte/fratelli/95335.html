Dl Fare, Meloni: Per FdI è vittoria, ma obiettivo è impignorabilità senza condizioni

“Per Fratelli d’Italia i provvedimenti sulla casa contenuti nel ‘decreto Fare’ rappresentano una vittoria e un importante passo in avanti per la sicurezza e la crescita economica e sociale dell’Italia. Siamo stati i primi a sostenere che la casa è un bene sacro, non tassabile e non pignorabile. Abbiamo trasformato questa proposta in un punto caratterizzante della campagna elettorale e del nostro programma. Il centrodestra lo ha fatto suo e oggi con soddisfazione possiamo affermare che quella nata come una nostra battaglia è diventata patrimonio di tutte le forze politiche. Dopo aver portato innalzato a 120mila euro la soglia dei debiti tributari per l’avvio delle procedure esecutive di riscossione il prossimo step sarà quello di rendere le norme retroattive. L’obiettivo finale, però, resta l’impignorabilità della prima casa, ottenuta con grandi sacrifici e nella quale vive una famiglia, senza condizioni e senza distinzioni”.
Roma, 16 giugno 2013
 
