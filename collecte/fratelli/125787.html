Immigrazione, Lollobrigida: Governo irresponsabile, pavido chi lo tollera

Non si ferma l’ondata di sbarchi illegali a Lampedusa. Dal 2019 sono aumentati di 14 volte gli arrivi di immigrati irregolari. Un incremento che ha fatto impennare tragicamente anche il numero delle morti in mare. Un dramma che si sta consumando nell’immobilismo del Governo Draghi e soprattutto del ministro Lamorgese. Irresponsabile chi lo consente, pavido chi lo tollera nonostante la drammaticità dei numeri. Fratelli d’Italia non smetterà mai di sostenere che l’unica soluzione per impedire le partenze ed evitare le morti in mare sia la predisposizione di un blocco navale. I dati di quest’anno sono chiari: su 25000 partenze dalla Libia, grazie alla Guardia Costiera libica, sono state fermate e riportate in terra africana 13000 persone. Interventi che hanno impedito l’arrivo illegale sulle nostre coste e salvato vite umane. Un blocco navale organizzato azzererebbe morti e clandestini.”
Lo dichiara il capogruppo di Fratelli d’Italia alla Camera, Francesco Lollobrigida.
