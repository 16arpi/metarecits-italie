Pellegrino: Solidarietà a Diletta Leotta

“A Diletta Leotta va tutta la mia solidarietà di donna. Quanto accaduto è inaccettabile e ci deve far rendere conto che siamo tutti potenziali bersagli di software di spionaggio.  Terribili, invisibili ed inaspettate sono le insidie nascoste nel cyberspazio, verso le quali bisogna essere  informati ed educati ad un uso consapevole.
E’ per questo che mi sento anche di condividere il suo appello a  che le giovani non si facciano trasportare dall’incoscienza e dalla superficialità nell’utilizzo di web e cellulari,  al fine di non arrivare a tragedie che le conducano alla mortificazione della loro dignità e della loro vita privata.”
Queste le dichiarazioni di Cinzia Pellegrino, Coordinatore Nazionale del Dipartimento Tutela Vittime di FdI AN sulla vicenda della conduttrice di Sky Sport Diletta Leotta, vittima di un hacker che ha diffuso in rete le sue foto più intime.
