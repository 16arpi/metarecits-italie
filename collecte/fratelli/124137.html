Dl Covid, Frassinetti: per palestre e piscine oltre al danno anche la beffa

“L’emendamento di Fratelli d’Italia che prevede lo stanziamento di 500 milioni per l’anno 2021 e altrettanti per il 2022 è una proposta di buonsenso che vuole sanare la disastrosa situazione delle palestre, degli impianti sportivi e delle piscine, settori che sono rimasti chiusi per più di un anno. Queste strutture, proprio sotto richiesta del governo, hanno investito in sicurezza adeguando gli impianti ai protocolli ma poi sono state inspiegabilmente obbligate a chiudere. Insomma, oltre al danno anche la beffa. Governo e maggioranza dimostrino discontinuità con il passato e approvino il nostro emendamento”.
Così Paola Frassinetti, deputato di Fratelli d’Italia intervenendo in Aula sul dl Covid.
