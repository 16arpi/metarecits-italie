Mugnano di Napoli: Parte domani &#8220;Natale in Villa&#8221; serie di iniziative natalizie promosse dall&#8217;associazione &#8220;Nuovo Avvenire&#8221;


Parte domani a Mugnano di Napoli, con l’inaugurazione alle ore 11.00 della “libreria solidale”, l’iniziativa “Natale in Villa”, organizzata e promossa dalla associazione “Nuovo Avvenire onlus” in collaborazione con diversi enti ed associazioni del territorio.
 
“Si tratta di una serie di eventi ed iniziative che terremo durante il periodo natalizio presso gli spazi di villa San Lorenzo, struttura comunale affidata a settembre alla associazione che presiedo e che per la prima volta nella sua storia ospiterà eventi durante il Natale. Il tutto in sinergia con le associazioni “Avog – associazione di volontariato guanelliano”, “Mugnano Solidale”, “Nuova Mugnano” e con la compagnia teatrale “Mario Scarpetta”.
 
E’ quanto dichiarato in una nota da Stefano Pisaniello, Presidente della associazione Nuovo Avvenire.
 
“Le iniziative prenderanno il via domattina con l’inaugurazione di una libreria solidale che abbiamo attrezzato negli spazi interni alla villetta ed a cui prenderanno parte i rappresentanti istituzionali e le scuole del territorio.
La manifestazione si protrarrà sino a sabato 7 gennaio data in cui daremo vita alla “befana solidale”, durante la quale proveremo a regalare un sorriso ai bambini meno abbienti”, ha continuato Pisaniello.
 
“L’associazione, nata nel 2007 e che a Maggio festeggerà il proprio decennale, da sempre è attenta alle esigenze sociali dei territori sui quali opera. Questa è solo la prima di una serie di iniziative che durante tutto l’anno metteremo in campo all’interno di villa San Lorenzo, con lo scopo di rilanciarne gli spazi coniugando momenti ludici ad eventi di carattere sociale e culturale”, ha concluso nella nota il Presidente della Nuovo Avvenire.
 
In allegato la locandina della manifestazione.
