Congo: Attanasio e Iacovacci uomini al servizio della Nazione. Un dovere ricordarli

“Tre anni fa esatti due servitori della nostra Nazione, l’ambasciatore Luca Attanasio e il Carabiniere scelto Vittorio Iacovacci, perdevano la vita nel corso di un vile attentato in Congo. Il mio pensiero va alle famiglie dei due italiani e all’intera comunità di Sonnino, comune della provincia di Latina dalla quale provengo, di cui Iacovacci faceva parte e che oggi lo ricorderà con gli onori che merita. Il loro sacrificio sia da esempio e ci sproni a ricercare sempre più un dialogo costruttivo e pacifico con i paesi africani, con l’obiettivo di crescere insieme e in pace”.
Lo dichiara in una nota il Senatore Nicola Calandrini, presidente della 5a Commissione Bilancio.
