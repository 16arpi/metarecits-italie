Immigrati, Meloni: Con governo Renzi che censura parlamentari rischiamo di dover chiedere asilo politico anche a noi italiani

«Mentre la sinistra manifesta a piedi scalzi per gli immigrati, domani FdI si mobilita a Milano per “italiani con le scarpe rotte”» «Ho grande rispetto per i profughi che ne hanno diritto, anche perché se il governo Renzi inizia a censurare i parlamentari dell’opposizione rischiamo di dover chiedere asilo politico anche noi italiani. Ma una Nazione che vuole accogliere i profughi non può e non deve dimenticare i suoi cittadini. Per noi la priorità dello Stato italiano deve essere il popolo italiano. Perciò se la sinistra scende in piazza a piedi scalzi per gli immigrati, Fratelli d’Italia manifesta domani a Milano per gli ‘italiani con le scarpe rotte’ in segno di solidarietà per tutti quei milioni di cittadini in difficoltà dimenticati dal governo e abbandonati dalla sinistra».
Lo scrive su facebook il presidente di Fratelli d’Italia, Giorgia Meloni. L’Iniziativa di Fratelli d’Italia a cui partecipa anche la Meloni si terrà domani, venerdì 11 settembre, alle ore 18, in via Padova angolo via Giacosa a Milano.








