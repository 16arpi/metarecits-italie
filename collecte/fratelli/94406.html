Municipio VI, Mollicone &#8211; Rinaldi: ferma condanna atto vandalico

La scorsa notte è stato vandalizzato il gazebo di ‘Fratelli d’Italia – Centrodestra nazionale’ sito in viale Agosta nel Municipio VI. Ignoti sabotatori hanno forzato l’entrata della struttura, devastato sedie e tavolini e danneggiato il materiale presente. Ai volontari e militanti va tutta la nostra solidarietà e vicinanza, si tratta di un episodio vandalico molto grave, un gesto da non sottovalutare e che condanniamo con la massima fermezza. Il diritto di partecipazione politica va difeso e valorizzato e certamente non saranno questo tipo
  
di attacchi violenti e intimidatori a minare il civile confronto democratico che Fratelli d’Italia, attraverso gazebo e presidi sul territorio, sta portando avanti in questi giorni nel Municipio VI.
 
E’ quanto dichiarano in una nota congiunta i due esponenti di ‘Fratelli d’Italia – Centrodestra nazionale’, Federico Mollicone capogruppo in Campidoglio e Daniele Rinaldi capogruppo Municipio VI.
