Decreto Sicurezza, Deidda: Nessun provvedimento per gli sbarchi degli algerini in Sardegna, proposte maggiori controlli bocciate. Non è un problema (video)

“Si era lamentato anche il Presidente Di Maio del fatto che si parlasse poco o niente degli sbarchi in Sardegna ma alla prima prova, per dare un segnale di attenzione, la maggioranza di Governo, più i voti di PD e Leu, ha bocciato le nostre proposte di aumentare i controlli delle acque territoriali con imbarcazioni della Marina Militare” è quanto dichiara il Deputato di Fratelli d’Italia, Salvatore Deidda, promotore di un Ordine del Giorno durante il dibattito sul Decreto Sicurezza

“Contestavo l’inerzia del Governo Gentiloni e lo faccio, oggi, anche con questo di esecutivo che dovrebbe mettere in campo azioni più incisive visto e considerato che il precedente non ha sortito effetti e gli sbarchi continuano ad aumentare” lamenta il capogruppo in Commissione Difesa e continua 

“Da inizio legislatura ho presentato numerosi atti, da interrogazioni a risoluzioni, ma alla maggioranza sembra non interessare il problema. Occorre intervenire -conclude Deidda- visto che la Sardegna merita più attenzione e non perdo occasione di rimarcarlo. Continueremo a chiedere interventi perché gli sbarchi sono in aumento e Porto Pino è una località turistica che merita di essere valorizzata tanto quanto gli altri siti del Sulcis, dove avvengono gli sbarchi.”

