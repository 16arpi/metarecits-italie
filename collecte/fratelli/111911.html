Morti discoteca, Acquaroli: Auspichiamo che le indagini facciano presto luce su eventuali responsabilità

«Fratelli d’Italia esprime la sua vicinanza e il suo cordoglio per questa tragedia immane che colpisce le Marche e la provincia di Ancona. Cinque giovanissime vite spezzate insieme a quella di una mamma, in una serata che doveva essere di divertimento, di spensieratezza. Auspichiamo che le indagini facciano presto luce su eventuali responsabilità ma di certo non potranno placare il dolore di una comunità, quella marchigiana, che si ritrova questa mattina con una notizia che non avrebbe mai voluto ascoltare». Così il deputato marchigiano di Fratelli d’Italia, Francesco Acquaroli, intervenendo in aula in merito alla tragedia avvenuta in una discoteca in provincia di Ancona.
