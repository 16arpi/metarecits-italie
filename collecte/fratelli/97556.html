Giustizia, Cirielli: Sostanzialmente positivo incontro con&#8230;

…MINISTRO ORLANDO. “Sostanzialmente positivo l’incontro con il ministro Orlando”. E’ quanto dichiara  l’on Edmondo Cirielli che ha rappresentato il partito guidato da Giorgia Meloni in un incontro, appena conclusosi, con il ministro della Giustizia.
  
“Condividiamo – ha proseguito Cirielli- alcuni aspetti rigoristi, come le modifiche in tema di prescrizione, in linea peraltro con le motivazioni che mi portarono a suo tempo a ritirare la firma; così come condividiamo reintroduzione di falso in bilancio e auto riciclaggio”.
“Sul versante garantista invece – ha precisato-  nutriamo qualche perplessità sia sulle limitazioni della proposizione del l’appello sia sulla timidezza nel l’intervento in materia di limitazione alla pubblicazione delle intercettazione che dovrebbe essere più drastica”.
“In tema di responsabilità dei giudici- ha osservato Cirielli-  registriamo passi in avanti ma avremmo preferito un giudizio dei magistrati che sbagliano avanti la Corte dei Conti come avviene per gli altri dipendenti pubblici”. “Aspettiamo di leggere comunque il provvedimento – ha concluso – ma ribadiamo il gradimento per il metodo del Ministro Orlando e anche sostanzialmente della volontà positiva di smuovere per la prima volta le acque avvelenate da venti anni di polemiche”.
Roma, 28 agosto 2014
