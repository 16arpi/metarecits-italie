Scorta Ultimo, Meloni: Incredibile risposta Governo a interrogazione FdI su revoca. Rinnoviamo appello a Presidente Mattarella

“A Capitano Ultimo è stata tolta la scorta perché per lui non ci sarebbero “particolari segnali di concreto pericolo”: è così che il governo ha risposto all’interrogazione di Fratelli d’Italia in Commissione Affari costituzionali, motivando la scelta di revocare al colonnello De Caprio questo servizio di protezione.
Una risposta che ha dell’incredibile: se l’uomo che ha arrestato Totò Riina, alcuni dei più stretti collaboratori di Provenzano e che ha stanato molte cosche mafiose non rischia ritorsioni, chi altro dovrebbe proteggere lo Stato Italiano? Non vorremmo che questa decisione fosse la conseguenza di alcune indagini scomode condotte dal colonnello De Caprio. Chiediamo al governo di ripensarci e rinnoviamo l’appello al Presidente Mattarella perché intervenga su questa incomprensibile determinazione”.
E’ quanto dichiara il presidente di Fratelli d’Italia, Giorgia Meloni.
