Roma.FdI chiude campagna in provincia.

Oltre 1500 persone hanno partecipato ieri sera durante le 3 ore di convention per chiusura della campagna elettorale di Fratelli d’Italia nella Provincia di Roma, presso la sala conferenze del Grand’Hotel Duca D’Este di Tivoli Terme. Padrone di casa il candidato capolista al Senato, Francesco Lollobrigida, che ha presentato gli altri candidati nel Lazio a Camera dei Deputati, Senato ed alla Regione Lazio.
  
Sono intervenuti, tra gli altri, il deputato e capolista alla Camera, Fabio Rampelli e il fondatore di Fratelli d’Italia, Giorgia Meloni. Fra un intervento e l’altro, le immagini più significative della campagna elettorale del movimento, dallo spot ‘Ogni giorno’ al ‘controvideo’ di Crosetto e Meloni nel giorno della polemica sui diritti agli omosessuali, passando per le interviste più significative rilasciate da Giorgia Meloni. L’evento è stato aperto sulle note dell’inno di Mameli intonato dai due tenori del Conservatorio di Santa Cecilia, Simone Lollobattista e Cristian Aurizzi. “Si respira un’aria totalmente nuova – ha affermato Francesco Lollobrigida durante il suo intervento – Non si litiga per le preferenze, non si pensa a sé stessi: si lavora con e per il partito. Le nostre liste sono le più belle: non c’è un condannato, neppure in primo grado, non ci sono amici di amici, non ci sono catapultati; nelle nostre liste ci sono amministratori locali, militanti appassionati, esponenti del volontariato, persone che hanno consenso perché lavorano sul territorio, perché sono vicini ai reali problemi dei cittadini. Questo è Fratelli d’Italia, questo è il futuro del centrodestra”.
 
[widgetkit id=27]
