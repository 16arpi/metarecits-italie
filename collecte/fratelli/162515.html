Taser, Kelany: grazie a nostro emendamento anche nei comuni sotto i 100 mila abitanti

“È passato oggi in Commissione Affari Costituzionali e Lavoro riunite, un emendamento al decreto pubblica amministrazione, a firma mia e del collega Urzì, capogruppo in commissione, che consente anche nei comuni sotto i 100mila abitanti, di dotare la polizia locale del taser. Strumento indispensabile per garantire la tutela della sicurezza dei cittadini e per offrire agli agenti di polizia locale supporti idonei e adeguati a delle necessità che si fanno ogni giorno più impellenti. Abbiamo il dovere di proteggere le nostre comunità, assicurare ai cittadini spazi vivibili e sicuri, in cui il contrasto alla criminalità e agli episodi di violenza possa essere realizzato concretamente dagli agenti che quotidianamente sono impegnati sui territori”. 

Così il deputato di Fdi Sara Kelany.
