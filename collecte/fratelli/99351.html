Immigrazione, Meloni: Ipotesi sono due, Alfano e Gentiloni si son fatti&#8230;

…TORLUPINARE O È RENZI A TURLUPINARE GLI ITALIANI. «Renzi evidentemente non si è accorto della riunione a Lussemburgo del Consiglio dei ministri Ue di Esteri e Interni alla presenza degli ineffabili Alfano e Gentiloni. Perché in quella sede è stata approvata una risoluzione ben diversa da quella proposta da lui e dal suo governo che non prevede assolutamente nulla di quello che va a dire in giro Renzi​: ​non dice nulla sui centri per le richieste di asilo in Africa e sulla revisione degli accordi di Dublino. C’è scritto invece che l’ufficio europeo per i rifugiati potenzierà la sua attività in Italia e in Grecia, che tradotto significa che i richiedenti asilo rimangono tutti in Italia. E c’è scritto che verrà potenziata l’attività di riconoscimento degli immigrati e di raccoglimento delle impronte digitali degli immigrati. In parole semplici: l’Unione europea verifica che questi rifugiati rimangano in Italia. Quindi le ipotesi sono solo due: Alfano e Gentiloni sono andati in Europa come al solito a farsi turlupinare e non hanno capito che cosa stavano approvando. L’altra spiegazione è che lo hanno capito e in questo caso Renzi è venuto alla Camera a turlupinare gli italiani. In ogni caso hanno fatto come al solito una cosa molto diversa da quello che vanno raccontando».
E’ un passaggio dell’editoriale del presidente di Fratelli d’Italia, Giorgia Meloni, pubblicato sul sito www.fratelli-italia.it.
