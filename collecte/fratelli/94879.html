Camera, La Russa: in attesa deroga per gruppo parlamentare

“Fratelli d’Italia, per favorire la equa rappresentanza di tutti i gruppi o coalizioni parlamentari più consistenti voterà un solo nome, Maurizio Lupi, come vicepresidente della Camera. 
  
I deputati di Fratelli d’Italia, per lo stesso motivo, non hanno indicato nessun proprio parlamentare nemmeno come questore o segretario di Presidenza, restando in attesa della decisione del costituente Ufficio di Presidenza in relazione alla richiesta di deroga per la nascita del Gruppo parlamentare di FdI come previsto dall’art.14 comma 2 del Regolamento. La richiesta di deroga è stata presentata al Presidente della Camera Boldrini”.
Lo dichiara Ignazio La Russa, fondatore di Fratelli d’Italia.
Roma, 21 marzo 2013
