Elezioni, Lollobrigida: Solidarietà a Meloni, episodio Napoli non ci intimorisce

“Gravissime immagini arrivano da Napoli, dove i manifesti di Fratelli d’Italia sono stati imbrattati con della vernice rossa, gettata sul volto di Giorgia Meloni a cui esprimo la piena solidarietà. Siamo di fronte a un allarmante episodio di una campagna elettorale che alcuni stanno improntando sull’odio. Questi gesti non ci intimoriscono, ma ci spingono a fare meglio e di più per le nostre battaglie. Avanti Giorgia Meloni, unica donna candidata premier in Italia, e avanti Fratelli d’Italia, unico partito garanzia contro gli inciuci”.
È quanto dichiara il Responsabile nazionale Organizzazione di Fratelli d’Italia, Francesco Lollobrigida.
