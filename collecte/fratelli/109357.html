Latina, arresti centri migranti, Silvestroni: basta business immigrazione

“Chiamala se vuoi accoglienza… mi domando se i buonisti di turno perennemente a difesa dei diritti degli immigrati e mai di quelli dei propri concittadini italiani, abbiano qualcosa da dire sull’ennesimo scandalo e purtroppo sull’ennesima conferma del bieco business che avviene intorno ai migranti. Gli arresti di Latina la dicono lunga: affari per 4 milioni di euro, fondi pubblici utilizzati anche per feste private e le persone accolte trattate come animali.
Basta con l’ipocrisia della falsa accoglienza! Non siamo più disponibili a foraggiare sistemi di malaffare per far arricchire speculatori senza scrupoli sulla pelle di esseri umani e a scapito dell’intero sistema Italia. Il blocco navale e accoglienza VERA solo per chi verrà accertato che sia rifugiato politico e non migrante economico. Queste le uniche soluzioni oneste e concrete che un governo responsabile possa portare avanti”.
Lo ha dichiarato in una nota il deputato di Fratelli d’Italia, Marco SILVESTRONI.
