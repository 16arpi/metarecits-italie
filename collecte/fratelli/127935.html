Quirinale Ciriani: Nordio conferma che centrodestra ha rosa autorevole. Centrosinistra non può rifiutarsi da confronto

“Oggi Giorgia Meloni ha aggiunto ad una rosa di nomi già qualificata quello del magistrato Carlo Nordio, che riteniamo figura autorevole e seria sicuramente molto in grado di rappresentare l’Italia ai massimi livelli istituzionali. Un non politico che è anche un modo per togliere qualsiasi alibi al centrosinistra che finora ha sempre rifiutato di aderire all’idea di votare per il Quirinale un candidato politico del centrodestra. Il centrodestra, invece, ha dimostrato di avere profili sia politici e sia non politici per il Quirinale e quindi il centrosinistra non può continuare a dire che rifiuta un confronto con noi”.
Così il capogruppo di Fratelli d’Italia al Senato, Luca Ciriani, in collegamento con lo Speciale Tg1 sulle elezioni del presidente della Repubblica.
Riguardo il futuro della legislatura a sua volta il presidente Ciriani spiega: “Siamo per il rinnovo del Parlamento e ritieniamo che la stagione di questo governo dell’emergenza e con dentro tutti debba terminare con l’elezione del nuovo presidente della Repubblica. Per Fratelli d’Italia il passo successivo al nuovo Capo dello Stato è il ritorno alle urne per avere un governo forte ed eletto dal voto popolare”.  
