Ius soli, appello Meloni a Berlusconi e Salvini: Se legge passa, referendum abrogativo sia primo impegno programma centrodestra

“Se approveranno lo ius soli Fratelli d’Italia lancerà un referendum abrogativo e chiediamo a Berlusconi e a  Salvini che questo sia il primo impegno in un programma di coalizione del centrodestra”.
È quanto dice in un video pubblicato su Facebook il presidente di Fratelli d’Italia, Giorgia Meloni.
“Il governo clandestino di Gentiloni, insieme ai profughi di Alfano, insistono nel voler approvare la norma che concede la cittadinanza automatica agli immigrati. L’ultimo ad unirsi al coro è il ministro Minniti che parla di “un impegno solenne”, preso evidentemente con gli africani, visto che gli italiani non hanno mai dato fiducia a questo governo e nessuno ha mai chiesto loro come la pensano”.

