Unar, Mollicone: Scandaloso servizio Iene, Gentiloni e Boschi intervengano con blocco fondi, indagine interna e dimissioni Spano. Magistratura apra inchiesta

Il servizio delle Iene andato in onda il 17 febbraio sull’Unar denuncia una situazione al di là di ogni immaginazione e decenza. La notizia di finanziamenti a circoli e associazioni omosessuali dove si pratica, come visto nelle immagini- prostituzione maschile e nessuna attività culturale contro le discriminazioni per cui sono stati finanziati è di una gravità estrema e getta una luce inquietante su tutta l’azione dell’Unar, già famoso per essere intervenuto a censurare libere dichiarazioni di Giorgia Meloni e di altri parlamentari violando il dettato costituzionale.

Se confermato quanto denunciato e ripreso dalle Iene crediamo che il Ministro Boschi e il Presidente Gentiloni debbano intervenire immediatamente ottenendo, intanto  le immediate dimissioni del presidente Spano- che sarebbe anche risultato iscritto ad uno dei circoli finanziati dall’organismo da lui presieduto- e avviando un’indagine interna per stabilire come siano stati assegnati  i finanziamenti. In più, riteniamo che ci sia materia per la magistratura e la Corte dei Conti che auspichiamo vogliano intervenire.

