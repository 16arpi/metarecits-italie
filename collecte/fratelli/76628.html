FdI valorizza le professioni: Dalle Marche alla Nazione per la &#8220;Rivoluzione dell&#8217;Efficienza&#8221;

Fare squadra per delineare assieme le traiettorie di sviluppo delle Marche. Con questo obiettivo il Presidente Francesco Acquaroli, questa mattina, ha avviato il Tavolo permanente delle professioni, uno strumento di confronto e di condivisione tra la Regione e chi rappresenta il tessuto delle libere professioni che operano sul territorio. Così, il governatore ha insediato il Tavolo nel corso di un incontro molto partecipato, a cui hanno risposto presente i rappresentati di tutti gli ordini professionali marchigiani.
“Questo strumento – ha detto il presidente – rappresenta un’opportunità per valorizzare le conoscenze e le professionalità che la nostra regione esprime. Un impegno che abbiamo mantenuto, la creazione di un tavolo permanente che potrà svilupparsi anche su singoli settori, per concentrarci sulle sfide presenti e per innescare un meccanismo di confronto e sinergia affinché questo patrimonio venga messo a disposizione di una visione comune e possa contribuirne al suo sviluppo. Occorre un contributo reciproco per raggiungere questi obiettivi, funzionali al rilancio della competitività del sistema Marche. Noi siamo a disposizione per lavorare sulla programmazione delle azioni future, rafforzare le sinergie comuni e costruire le giuste strategie. I professionisti per questa amministrazione regionale sono un interlocutore qualificato e da loro attendiamo un reale contributo per realizzare le Marche che, tutti assieme, vogliamo”.
“Accogliamo con grande soddisfazione e orgoglio l’istituzione del ‘tavolo permanente delle professioni’ per la regione Marche, presieduto questa mattina dal presidente Francesco Acquaroli. – ha commentato il capogruppo alla Camera di Fratelli d’Italia, Francesco Lollobrigida – Una promessa fatta in campagna elettorale e mantenuta. Una proposta, questa, inserita nel programma di Fratelli d’Italia in tutte le tornate elettorali di questi anni per ribadire il nostro impegno e il nostro sostegno per quello che riteniamo un comparto strategico e virtuoso, che deve essere a pieno diritto inserito nei processi decisionali della nostra Nazione. Ne siamo convinti, e come dimostrato oggi, laddove governiamo diamo seguito a questa nostra battaglia”.
“Con l’avvio del primo Tavolo permanente delle professioni, istituito oggi nelle Marche dal Presidente della Regione, Francesco Acquaroli, Fratelli d’Italia dimostra di avere una classe dirigente seria, concreta e coerente. Una promessa mantenuta che ci batteremo con forza perché diventi realtà anche su scala nazionale: dare centralità ai professionisti è fondamentale per il buon funzionamento delle istituzioni e poter realizzare così una vera rivoluzione dell’efficienza nella pubblica amministrazione”, ha detto la responsabile del Dipartimento professioni di Fratelli d’Italia, Marta Schifone. “Fratelli d’Italia da sempre considera determinante la rappresentanza libero professionale nelle governance locali e nazionali – ha aggiunto Schifone – per approcciare problemi complessi rendendoli semplici, come solo la competenza dei professionisti consente di fare. I professionisti sono il modello valoriale, l’esempio di meritocrazia a cui ci siamo sempre ispirati contro le logiche assistenzialismo. Sostenere le libere professioni significa, quindi, difendere un modello nel quale crediamo: – ha concluso – quello della tutela degli interessi nazionali”.
