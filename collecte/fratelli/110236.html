Crollo ponte, Meloni: FdI sottoscrive parole eurispes, Stato torni proprietario e gestore asset strategici

“Fratelli d’Italia condivide le parole del presidente di Eurispes Gian Maria Fara sull’urgenza che lo Stato italiano torni ad essere proprietario e gestore delle sue infrastrutture strategiche. Da anni denunciamo i disastri delle scellerate privatizzazioni di Stato, la svendita in saldo dei nostri gioielli a vantaggio delle multinazionali e le inadempienze di un sistema concessorio malato e che va rivisto completamente. FdI darà battaglia su questo tema perché la sovranità di uno Stato passa anche dalla difesa e dalla capacità di gestire i suoi asset strategici”.
Lo dichiara il presidente di Fratelli d’Italia, Giorgia Meloni.
