Global compact, Delmastro: Lega prenda atto parole Le Pen. Lasci Conte a suo destino se premier non si ravvede

”Marine Le Pen, la principale alleata della Lega in Europa, accusa oggi di tradimento chi firmerà il Global Compact spiegando le ragioni per le quali chi è disposto a sottoscrivere quell’atto tradisce il proprio Popolo, indebolendo i propri confini ed esponendo la propria Nazione a una immigrazione di massa incontrollata. Fratelli d’Italia rinnova l’invito al presidente del Consiglio Conte a venire in Parlamento a spiegare le sue ragioni, con coraggio e coerenza e fa appello alle forze di maggioranza affinché gli impediscano di perpetrare questa ignominia. FDI si rivolge soprattutto alla Lega, chiedendole di prendere atto delle parole di Marine Le Pen e di lasciare Conte al suo destino qualora non dovesse rivedere i suoi proclamati convincimenti sul Global Compact”.
Lo dichiara Andrea Delmastro, capogruppo di Fratelli d’Italia in commissione Esteri alla Camera.
