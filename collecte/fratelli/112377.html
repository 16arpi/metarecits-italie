Global compact, Delmastro: M5s e Lega sbraitano sui giornali ma continuano a scappare da aula e commissioni

“Per l’ennesima volta, sul Global Compact la maggioranza scappa a gambe levate. Ho chiesto la calendarizzazione in commissione Esteri della risoluzione di Fratelli d’Italia contro il Global Compact e Lega e M5S hanno votato contro per evitare anche la sola discussione. Ancora una volta sul tema della sovranità siamo di fronte al ‘coniglio mannaro di maggioranza’: sbraitano sui giornali, ma scappano dai documenti, scappano a livello internazionale, scappano dall’aula e scappano dalle commissioni. Ancora una volta l’Italia giallo-verde ha una chiara e stentorea posizione politica e internazionale sul Global Compact: scappare, scappare, scappare… Alla faccia del governo del cambiamento!!! Insisteremo in tutte le sedi e costringeremo questa maggioranza ad assumere una posizione sul Global Compact che non sia la latitanza del coniglio mannaro”.
Lo dichiara Andrea Delmastro, deputato di Fratelli d’Italia e capogruppo FDI in commissione Esteri della Camera.
