Campania, Passariello: Su nomina Montemarano, chiederemo gradimento Consiglio regionale

“Il Gruppo consiliare regionale Fratelli d’Italia – Alleanza Nazionale, sulla questione riguardante la nomina di Montemarano a Direttore Generale dell’ARSAN, questa mattina durante la Conferenza dei Presidenti dei Gruppi consiliari ha proposto di inserire all’ordine del giorno dei lavori, così come previsto dall’art. 48 dello Statuto della Regione Campania, il “Gradimento consiliare sulle nomine”, vale a dire che sulle nomine di competenza del Presidente della Giunta regionale e della Giunta  il Consiglio regionale deve esprimere il suo gradimento. Questa proposta da’ seguito a quanto deciso all’unanimità con il Coordinamento regionale del partito durante la riunione svoltasi  ieri 9 giugno”.  
 
E’ quanto dichiara il capogruppo di Fratelli d’Italia-Alleanza Nazionale in Campania, Luciano Passariello.
 
