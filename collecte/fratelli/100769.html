Destra, FdI-An: nessun accordo o dialogo con chi ha come unico obietti‎vo quello di danneggiarci

In merito alla preannunciata formazione di un movimento alternativo al nostro e promosso dagli autori della “Mozione dei Quarantenni” non approvata nella assemblea della Fondazione Alleanza nazionale il 4 ottobre scorso, intendiamo chiarire quanto segue: non auspichiamo né riteniamo possibile in futuro alcun dialogo di Fratelli d’Italia – Alleanza nazionale con questo annunciato soggetto politico finalizzato a una fantomatica unità sulla esclusiva base di antiche appartenenze. Non siamo interessati ad accordi o convergenze con chi da mesi agisce nel tentativo di danneggiare l’unico movimento politico che ha dimostrato di essere in grado di restituire speranza alla destra italiana. Gli iscritti di Fratelli d’Italia che aderiranno a percorsi non concordati con il nostro movimento se ne chiamano fuori per sempre. Ognuno è libero di fare ciò che vuole, ma la chiarezza è d’obbligo e non è utile a nessuno alimentare illusioni o confusione. Come è nostra consuetudine, facciamo gli auguri a chi ritiene non convincente il nostro modo di agire nell’interesse degli italiani ma allo stesso tempo affermiamo la volontà di volerlo difendere.
