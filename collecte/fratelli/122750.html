Brennero, Meloni: danni ingenti ad autotrasportatori italiani, Governo si faccia valere in sede bilaterale con Austria e chieda a UE di garantire libertà di circolazione

«L’Austria ha imposto agli autotrasportatori italiani il tampone alla frontiera del Brennero mentre non c’è nessuna reciprocità per i loro colleghi che transitano verso l’Italia. Una situazione insostenibile, aggravata dal blocco unilaterale notturno, che sta creando danni ingenti agli operatori italiani. Fratelli d’Italia ha presentato un’interrogazione nel Parlamento italiano e alla Commissione europea: ci auguriamo che il Governo Draghi si faccia valere in sede bilaterale con l’Austria e chieda alla Ue di garantire la libertà di circolazione».

Lo dichiara il presidente di Fratelli d’Italia, Giorgia Meloni.
