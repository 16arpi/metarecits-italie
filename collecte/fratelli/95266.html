Imu, Meloni: No Comm. Finanze a emendamento FdI è danno a imprese

«Il voto in commissione finanze del Pd, del Pdl e di Scelta civica contro l’emendamento di Fratelli d’Italia per eliminare l’Imu sui fabbricati strumentali delle aziende è un voto contro la parte produttiva di questa Nazione. E soprattutto è un brutto segnale per la credibilità della politica. Da mesi tutti parlano di artigiani, commercianti, professionisti, imprenditori e poi alla prima occasione votano contro un emendamento in loro aiuto in un momento di drammatica crisi. Dovrebbero avere il coraggio di spiegarne le motivazioni, che non possono essere sempre quelle finanziarie, anche perché quelle finanziarie alla fine creano problemi all’economia reale, ostaggio di una tassazione che la sta erodendo ogni giorno».
È quanto dichiara il capogruppo di Fratelli d’Italia alla Camera, Giorgia Meloni.
Roma, 12 giugno 2013
