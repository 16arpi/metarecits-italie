Bimba morta in slitta, De Carlo: Italiani discriminati in Alto Adige. Governo intervenga

“Quello che è successo sulla pista del Corno di Renon dove una bimba ha perso la vita perché il cartello di divieto di scendere in slitta era scritto solo in lingua tedesca è semplicemente pazzesco. Le minoranze linguistiche vanno tutelate ma qui ci si trova davanti al paradosso che gli unici non tutelati sono gli italiani. Da padre provo un dolore immenso per ciò che e’ capitato alla piccola Emily e un senso di rabbia altrettanto forte per le modalità assurde con le quali e’ accaduto. Tutti sanno quanto siano importanti le indicazioni sulla sicurezza e non si può certo trattare la questione con logiche politiche come sta avvenendo in Alto Adige dove, dopo la segnaletica sulla sentieristica, anche i cartelli sulla sicurezza sono in tedesco nonostante ci troviamo in Italia e una grandissima parte di frequentatori delle piste sono italiani. Faccio appello al Governo perché intervenga immediatamente a tutela degli italiani da sempre discriminati in Alto Adige”.
Lo dichiara il deputato bellunese di Fratelli d’Italia Luca De Carlo.
