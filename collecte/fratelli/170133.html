Immigrazione: grazie a Polizia per successo operazione ad alto impatto

“Profonda soddisfazione per il successo dell’operazione ad alto impatto contro il favoreggiamento dell’immigrazione clandestina nelle zone di retro-valico. L’eccellente coordinamento del Servizio Centrale Operativo (SCO), nelle province di Aosta, Bolzano, Como, Cuneo, Imperia, Gorizia, Torino, Trieste e Udine, ha portato all’arresto di 44 persone arrestate per spaccio di stupefacenti e per reati legati al favoreggiamento dell’immigrazione clandestina. Sono state poi denunciate 151 persone per reati vari e 12.071 persone sono state identificate. Si aggiunge a tutto questo il sequestro di grossi quantitativi di hashish e cocaina. Un particolare ringraziamento va alla Polizia di Stato che ha concluso l’operazione, che dà un grande segnale di fermezza assoluta nel perseguimento senza sosta dell’immigrazione irregolare e di tutti i reati correlati”.
Lo dichiara la deputata di Fratelli d’Italia Sara Kelany, responsabile del dipartimento Immigrazione di FdI.
