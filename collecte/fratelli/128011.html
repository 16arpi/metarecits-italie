Ue, Fiocchi: solidarieta’ al ministro Cingolani per vile attacco al Ministero della Transizione Ecologica

“Apprendo che un gruppo di persone si è introdotto questa mattina all’interno del Ministero della Transizione Ecologica imbrattando i muri, gli ingressi, le stanze e la facciata esterna. Un assalto che definisco vile e di matrice terroristica, viste le modalità in cui si è svolto”. Così in una nota l’europarlamentare di FdI-Ecr Pietro Fiocchi, componente della Commissione Ambiente del Parlamento europeo. “Non vi è  motivazione alcuna che giustifichi tali forme di protesta e comportamenti di inaudita violenza, purtroppo rintracciabili in alcuni sedicenti movimenti ambientalisti ed animalisti, alcuni dei quali si sono firmati anche in occasione di blitz con atti vandalici e gravi danni nei confronti di appostamenti di caccia in Lombardia,  rimasti peraltro tuttora impuniti. Mi auguro che quanto prima le Forze dell’Ordine identifichino i responsabili  – conclude  Fiocchi- nel frattempo voglio esprimere al Ministro Roberto Cingolani la mia piena solidarietà”.
