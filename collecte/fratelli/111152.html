Poste: FdI incontra delegazione lavoratori precari

Oggi a Roma una rappresentanza di parlamentari di Fratelli d’Italia – composta, tra gli altri da Carolina Varchi e Mauro Rotelli, ha incontrato una delegazione di lavoratori part time e precari di Poste italiane provenienti dalla Sicilia e appartenenti al comitato #FullTimeSubito. A loro è stata espressa la vicinanza di FDI che si schiera senza se e senza ma, dalla parte di questi lavoratori. Saremo al loro fianco incalzando il Governo in tutti i modi, dalle interrogazioni ai question time in commissione e in aula, affinché Poste Italiane getti finalmente la maschera e dica qual è l’idea societaria per il Sud e la Sicilia in particolare, maggiormente penalizzata dall’accordo sottoscritto il 13 giugno scorso dai sindacati. In tal senso, le parlamentari di FDI Varchi e Bucalo hanno già presentato una risoluzione in commissione”.
Lo comunica una nota dell’ufficio stampa di Fratelli d’Italia.
