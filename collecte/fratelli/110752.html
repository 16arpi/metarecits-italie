Disabili, parlamentari FdI incontrano manifestanti davanti Montecitorio

Il capogruppo di Fratelli d’Italia alla Camera, Francesco Lollobrigida, e il deputato Marcello Gemmato hanno incontrato questa mattina in piazza Montecitorio, su loro richiesta, i partecipanti alla manifestazione organizzata da Sud Protagonista e da alcune associazioni di disabili, per chiedere al governo una maggiore attenzione verso il mondo della disabilità. I parlamentari di FDI hanno ascoltato le loro istanze.  Condividono le richieste al governo grillo leghista di un aumento delle pensioni d’invalidità e di un vero e proprio piano strategico per la disabilità.
Lo comunica in una nota l’ufficio stampa del gruppo Fratelli d’Italia alla Camera dei deputati.
