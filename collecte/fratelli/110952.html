Pakistan, Meloni al Governo: Se Asia Bibi scarcerata, Italia le offra un posto sicuro dove vivere

“In Pakistan il partito radicale islamico Tehreek-e-Labbaik è tornato in piazza per chiedere l’impiccagione di Asia Bibi, la donna cristiana condannata a morte per blasfemia, e ha minacciato i giudici della Corte suprema chiamati a decidere sul suo caso: se la donna sarà prosciolta spetterà loro una ‘fine orribile’. Fratelli d’Italia rivolge un appello urgente al Governo: se Asia Bibi sarà scarcerata, la nostra Nazione offra subito la sua disponibilità ad accoglierla in Italia per offrire a lei e alla sua famiglia un posto sicuro dove poter continuare a vivere. L’Italia non può rimanere indifferente”.
E’ quanto scrive su Facebook il presidente di Fratelli d’Italia, Giorgia Meloni.
