Pnrr, Rampelli: miliardi di euro in mano a pochi che saranno in grado di districarsi

“Se la pandemia ha reso ancora più evidenti le profonde differenze tra le aree dell’Italia, la pioggia di miliardi che sta arrivando dall’Ue rischia di accentuare ancora di più il divario tra chi può e chi non può. In particolare mi riferisco ai Comuni di piccola e media grandezza che difficilmente saranno in grado di partecipare ai bandi previsti dal Pnrr perché privi di personale adeguatamente preparato e competente.  Anche l’assunzione di nuovo personale se non formato può rivelarsi un boomerang. Se la sfida è quella di ampliare il più possibile la partecipazione territoriale con il protagonismo dei Comuni e delle Regioni, dobbiamo stare attenti  che i soldi non siano gestiti con la logica dell’accaparramento che produrrebbe più danni di quelli creati dalla pandemia”.  
È quanto dichiara il vicepresidente della Camera dei deputati Fabio Rampelli di Fratelli d’Italia sul dl Pnrr all’esame dell’aula.
