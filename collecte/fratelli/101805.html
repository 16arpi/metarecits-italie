Taglialatela: Meno manifesti, meno slogan. Più confronti, più temi

 
“Oggi ho inviato una nota personale agli altri candidati alla carica di Sindaco di Napoli, Luigi De Magistris, Valeria Valente, Gianni Lettieri, Matteo Brambilla e Crescenzio Rivellini, nella quale ho chiesto la loro disponibilità a privilegiare e sollecitare i confronti pubblici (televisivi e giornalistici) rispetto ai manifesti ed alle conferenze stampa.
Sono convinto, infatti, che i problemi che la prossima amministrazione comunale dovrà affrontare siano talmente seri ed impegnativi da rendere necessario che la campagna elettorale si svolga prioritariamente nell’approfondimento dei temi piuttosto che attraverso l’utilizzo di slogan.
L’appello è ovviamente rivolto anche ai mezzi di informazione affinchè organizzino occasioni di confronto”.
E’ quanto dichiarato in una nota dal Parlamentare di Fratelli d’Italia – An e candidato Sindaco di Napoli Marcello Taglialatela.
 
In allegato la nota inviata agli altri candidati alla carica di Sindaco
