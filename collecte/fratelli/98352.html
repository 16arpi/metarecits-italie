Strage Parigi, La Russa: Paura sinistra non è oltranzismo islamico ma crescita destra

“La paura di larga parte della sinistra non è il pericolo dell’oltranzismo islamico ma il pericolo che chi non è d’accordo con loro, cioè la destra, sia avvantaggiata da questa posizione”.

 Così Ignazio La Russa, deputato di Fratelli d’Italia-Alleanza Nazionale intervenendo a Mattino5. “Mi ha sorpreso – ha concluso La Russa – che ieri alla mobilitazione promossa dalla Fnsi a Piazza Farnese tanti manifestanti invece di esprimere solidarietà al popolo francese e quindi schierarsi apertamente contro chi attacca l’occidente, sottolineavano che dobbiamo ascoltare l’Islam moderato quasi che fosse una manifestazione più a favore dell’Islam moderato che contro l’Islam non moderato”.
