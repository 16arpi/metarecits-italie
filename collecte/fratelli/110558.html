Giorgia Meloni a &#8220;Il Mattino&#8221;: Ad Atreju18 premieremo giornalisti da cui Saviano ha copiato articoli Gomorra

“Ad Atreju18, che si terrà all’isola Tiberina a Roma dal 21 al 23 settembre, abbiamo deciso di premiare quei giornalisti dai quali Saviano è stato accusato di aver copiato gli articoli con i quali ha ottenuto ricavi milionari per Gomorra. Un modo per accendere i riflettori su chi davvero se lo merita, ed è in prima linea ogni giorno contro la camorra.
È quanto dichiara in una intervista al quotidiano “Il Mattino” il presidente di Fratelli d’Italia Giorgia Meloni, che ieri alla Camera ha presentato la proposta di legge che prevede zero tasse per 10 anni per i pensionati stranieri che decidono di trasferirsi nel Sud Italia: ” una proposta che noi di Fratelli d’Italia abbiamo portato per primi nel dibattito e che era nel nostro programma elettorale. Fa molto piacere se la Lega la reputa utile. Ma in verità la loro proposta è differente. Noi puntiamo su luoghi attraenti come Puglia, Sicilia, Campania e Calabria. Sono i giovani la priorità del Sud. Ma per aiutarli servono risorse e La nostra proposta potrebbe liberarne molte. In Portogallo ha funzionato: l’arrivo di 8Omila pensionati ha fruttato un aumento del Pii dell’l,2% e dell’occupazione del 3,2″.
“Se il governo porterà avanti iniziative per il Mezzogiorno cosa farà FdI? Se ci sono misure che puntano allo sviluppo come le Zes e non al mero assistenzialismo come il reddito di cittadinanza, Fdi c’è. Ma la proposta del ministro Lezzi di riportare al Sud il 34% degli investimenti non è poi un grande obiettivo per un governo del cambiamento. Lo Stato ha investito al Nord il 70% delle risorse per decenni, lasciando al Sud solo le briciole. Per cominciare a rimettere le cose in pari, andrebbero dirottate sul Meridione almeno la metà delle risorse», continua Meloni.
