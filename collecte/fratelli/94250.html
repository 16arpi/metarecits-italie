Butti: TG1 trasmetta servizio su rimborsi consiglieri PD

“Nell’edizione delle 13.30 di oggi del Tg1, per un probabile problema di ordine tecnico, dopo l’annuncio della giornalista, non è andato in onda il servizio relativo all’indagine della procura di Milano sui rimborsi ai consiglieri di Pd, IdV e Sel in regione Lombardia. È molto strano che la Rai, che Mario Monti vorrebbe sempre efficiente ed efficace, abbia problemi tecnici tali da non consentirle l’emissione di un servizio in precedenza
  
annunciato e che casualmente riguarda i consiglieri regionali del centrosinistra. Mi auguro che il Tg1 ponga prontamente rimedio a questa defaillance mandando in onda il servizio stasera nell’edizione delle ore 20″. 
È quanto dichiara Alessio Butti, capogruppo ‘Fratelli d’Italia – Centrodestra Nazionale’ in Commissione di Vigilanza Rai.
