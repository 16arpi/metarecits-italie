Ue- Patto Stabilità, Fitto: riforma aiuti di Stato per ambiente ed energia monca senza riforma Patto di Stabilità

“Il via libera della Commissione  alla  revisione delle linee guida sugli aiuti di Stato per il clima, la protezione dell’ambiente e l’energia rappresenta sicuramente un primo provvedimento importante per limitare l’impatto dei costi economici e sociali del processo di transizione verde avviato dall’Ue.Tutto questo però non basterà, anzi rischierà di aumentare i divari tra i diversi Stati membri, se non sarà affiancata dalla riforma delle regole del Patto di Stabilità e Crescita.Prendiamo atto delle parole del Commissario Dombrovskis, pubblicate sul Financial Times, riguardo una ‘golden rule’ per lo scorporo degli investimenti verdi dal calcolo del deficit pubblico, ma continuiamo a sostenere la necessità di una riforma complessiva delle regole fiscali e di bilancio attraverso  nuovi meccanismi in grado di sostenere politiche che favoriscano una crescita forte e duratura.
Tornare alle vecchie regole, o fare una riforma parziale sarebbe un grave errore.” Così in una nota il copresidente del gruppo Ecr- FdI al Parlamento europeo, Raffaele Fitto.
