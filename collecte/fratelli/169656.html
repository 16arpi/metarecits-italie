Istat, Foti: continua boom occupati, opposizioni zittite

“Continua il boom di occupati in Italia che, col governo Meloni raggiunge il record di 23,74milioni. I dati oggi dell’Istat, inoltre, evidenziano come a novembre 2023 il numero di lavoratori è aumentato di 30mila unità, interessando soprattutto le donne dipendenti. Complessivamente, nell’arco di un anno gli occupati sono cresciuti di oltre mezzo milione di unità. Questi sono i risultati delle riforme volute dal governo Meloni che hanno interessato il mondo del lavoro. Numeri concreti che zittiscono chi tifava contro l’Italia pur di esultare contro Fratelli d’Italia e la maggioranza di centrodestra. Ancora una volta le nefaste previsioni delle opposizioni vengono smentite”.
Lo dichiara il capogruppo di Fratelli d’Italia alla Camera dei deputati, Tommaso Foti.
