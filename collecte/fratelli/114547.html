Decreto crescita, Delmastro: Approvato odg per estendere Golden Power ad agroalimentare e moda

“Grazie al lavoro di Fratelli d’Italia, la Camera ha approvato un ordine del giorno, a mia prima firma, per estendere all’industria agroalimentare e della moda le tutele per i settori strategicamente d’interesse nazionale, previste dalla normativa sulla Golden Power.
Le eccellenze italiane non possono più cadere in mani straniere. Lactalis, braccio armato della guerra economica e predatoria della Francia verso l’Italia, dopo aver acquisito Invernizzi, Parmalat, Galbani, Locatelli e Cademartori, ha allungato le mani anche sul Parmigiano Reggiano acquisendo Nuova Castelli, società leader nella produzione e commercializzazione del formaggio più famoso al mondo.
Dobbiamo difendere l’industria agroalimentare e della moda perché sono eccellenze uniche e inarrivabili, custodi dell’identità e del sapere fare italiano, stratificatosi nei secoli. Giù le mani dal Made In: da oggi c’è uno strumento di difesa in più pensato e voluto dai produttivisti di Fratelli d’Italia.”

Lo dichiara in una nota Andrea Delmastro delle Vedove, Capogruppo di Fratelli d’Italia in Commissione Esteri alla Camera dei Deputati
