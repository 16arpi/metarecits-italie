Franco Zaffini nuovo portavoce regionale dell&#8217;Umbria

Franco Zaffini è il nuovo portavoce della Costituente regionale dell’Umbria di Fratelli d’Italia. Il partito ha illustrato l’organigramma nel corso di una conferenza stampa a Perugia alla quale ha partecipato la presidente nazionale Giorgia Meloni. “Qui – ha detto il presidente di FdI – abbiamo ottenuto ottimi risultati alle recenti elezioni regionali”. Il consigliere regionale Marco Squarta ha sottolineato che in Umbria “Fratelli d’Italia è una realtà consolidata, un partito vivo e con le sue tradizioni. Abbiamo sfiorato il miracolo in Regione ed esprimiamo tanti amministratori locali”. Riguardo all’organigramma, Emanuele Prisco si occuperà della Costituente provinciale di Perugia ed Eleonora Pace di quella di Terni. Alfredo De Sio rappresenterà invece l’Umbria nell’esecutivo nazionale di Fratelli d’Italia.
















