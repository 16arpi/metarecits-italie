Società partecipate, Taglialatela: I collegi sindacali siano affidati agli ordini professionali

“E’ necessario garantire la massima trasparenza dei criteri di nomina delle  società partecipate dello Stato, degli enti locali e territoriali. La mozione a nostra firma, approvata dalla Camera dei deputati, impegna il governo ad assumere ogni iniziativa, anche normativa,  affinché la scelta dei collegi sindacali delle società a partecipazione pubblica sia effettuata in una logica di netta separazione tra i soggetti controllanti e i soggetti controllati.  Tale separazione può avvenire soltanto affidando la scelta dei collegi sindacali  agli ordini professionali territorialmente competenti”. È quanto dichiara il deputato di Fratelli d’Italia-Alleanza nazionale Marcello Taglialatela, commentando il via libera della Camera alla mozione sui criteri di  di nomina dei membri delle società partecipate dallo Stato e da altri soggetti pubblici, primo firmatario Fabio Rampelli.
