Migranti. Rauti: Da governo atteggiamento pilatesto. Adesione Global compact rischia incoraggiare immigrazione clandestina

“Rimettere la decisione di sottoscrivere il Global compact al Parlamento rappresenta un atteggiamento pilatesto, che denota l’assenza di coraggio da parte del governo. Non è corretto sostenere che questo Accordo non è vincolante, invece sono previsti una serie di precisi impegni politici che rischiano di compromettere qualsiasi politica nazionale di contrasto all’immigrazione irregolare. Tutto ciò perchè manca una distinzione tra profughi e clandestini, impendendo così di governare il fenomeno degli sbarchi, incoraggiandoli addirittura. Così come non è accettabile derubricare l’adesione o meno al Global compact ad una scelta morale, perchè la gestione dell’immigrazione incontrollata è un tema politico decisivo e qualificante di un governo. La verità è che in questa maggioranza esiste una profonda divisione tra un’anima mondialista e una sovranista, incapace di trovare un accordo, come conferma il voto di ieri del Parlamento europeo, e che vuole nascondere i propri dissidi interni nel ricorso al voto di Camera e Senato “. Lo dichiara il vicepresidente vicario del gruppo al Senato di Fratelli d’Italia, Isabella Rauti, nel corso del question time con il ministro degli Esteri. Moavero.
