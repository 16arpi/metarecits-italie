DL Fisco, Albano: esterrefatti da ennesima fiducia

Fratelli d’Italia è esterrefatta dall’apposizione di questa ennesima fiducia, la 31sima, su un decreto non di secondaria importanza. C’è una totale distanza tra le prerogative del governo da una parte e le richieste quasi sempre bocciate che noi parlamentari abbiamo il dovere di porre, in quanto conosciamo le esigenze del territorio. Era necessario riaprire questo provvedimento perché non è adeguato. La proroga delle cartelle esattoriali ha il sapore di beffa: 9 giorni di proroga con i contribuenti in gravi difficoltà, sono una presa in giro. L’impossibilità di poter ricorrere contro gli estratti di ruolo e la riconferma del reddito di cittadinanza che FDI aveva chiesto di togliere sono ulteriori dimostrazioni che il governo non capisce le priorità della Nazione. Noi di Fratelli d’Italia non demordiamo e prepareremo gli ordini del giorno affinché le nostre idee possano servire come indirizzo al governo.

Così Lucia Albano, deputato di Fratelli d’Italia intervenendo in Aula.
