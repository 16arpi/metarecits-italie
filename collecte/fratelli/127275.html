Scuola: bene approvazione nostro emendamento su scudo penale a dirigenti scolastici

“Esprimiamo soddisfazione per l’approvazione in Senato dell’emendamento del Dipartimento Istruzione di Fratelli d’Italia, relativo allo scudo penale che consente una protezione per i Dirigenti Scolastici, nell’ambito delle loro responsabilità civili, amministrative e penali. Garantire uno scudo penale è stata una battaglia intrapresa con tenacia dal nostro Dipartimento, specie in un periodo in cui la pandemia sta ponendo grossi ostacoli allo svolgimento di parecchie funzioni per i dirigenti della scuola italiana. Abbiamo pertanto lottato affinché queste figure istituzionali, importantissime per il corretto funzionamento scolastico, non fossero perseguite in caso di giustificati intoppi burocratici dovuti alle difficoltà di recepire e mettere in pratica la messe di nuove ordinanze che si succedono in questo delicatissimo momento”.

Lo dichiarano i deputati di Fratelli d’Italia, Ella Bucalo e Paola Frassinetti, rispettivamente responsabili del Dipartimento Scuola e Istruzione.
