Sanzioni Russia, Rampelli: Un dramma per la nostra economia&#8230;

…CHIEDIAMO INFORMATIVA URGENTE AL GOVERNO. “Fratelli d’Italia-Alleanza nazionale chiede un’informativa urgente al governo sui contraccolpi che le sanzioni economiche verso la Russia avranno sulla nostra economia. Le nostre attività produttive sono in forte allarme:
  
l’export  verso la federazione russa è stato di 11 miliardi nel 2013. Tessile, calzaturiero, abbigliamento, gioielli, enogastronomia sono i settori trainanti. L’Italia non può subire un ulteriore colpo con le sanzioni decise durante il summit della Nato dagli Usa e dall’Ue. Queste scelte sono accolte dal nostro Governo, con un’elemosina inaccettabile prevista dall’Ue come compensazione. Il governo italiano deve battersi per difendere gli interessi nazionali, non per tifare Ucraina o Russia”.
E’ quanto dichiara il capogruppo di Fratelli d’Italia-Alleanza nazionale Fabio Rampelli.
Roma, 10 settembre 2014
