Bomba carta Lega, Meloni-De Bertoldi: Solidarietà di FdI a Lega e Salvini per gesto vile e ignobile


“Solidarietà di Fratelli d’ItaIia alla Lega e al suo segretario Salvini per la bomba carta esplosa contro una sede del partito in Trentino. Pare che  il gesto vile e ignobile sia opera di qualche gruppo anarchico tristemente noto ai trentini, che conosce solo la violenza per esprimere la sue idee. Su questo tema Fratelli d’Italia ha già depositato da tempo delle interrogazioni parlamentari in Senato rimaste però senza risposta”. 

Lo dichiarano il presidente di Fratelli d’Italia Giorgia Meloni e il senatore di FdI, Andrea de Bertoldi, intervenuti questa mattina a Cles in Trentino all’inaugurazione di “Pomaria”, la manifestazione dedicata all’eccellenza della Mela DOP della Val di Non.

