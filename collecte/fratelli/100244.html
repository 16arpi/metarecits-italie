Frana in Cadore, Meloni: Vicinanza e solidarietà, occorre seria programmazione su dissesto idrogeologico

«Esprimo la mia vicinanza alle famiglie delle vittime della frana in Cadore. Interrogherò il governo su quanto accaduto. Oltre agli interventi straordinari, occorre una seria programmazione sul dissesto idrogeologico. Bisogna snellire la burocrazia, non possiamo lasciare da sole le comunità locali nell’affrontare il problema. Deve essere resa possibile la pulizia degli alvei dei fiumi con operazioni di pulitura di piante e arbusti per prevenire il rischio di esondazioni».
Lo scrive su facebook il presidente di Fratelli d’Italia, Giorgia Meloni.
