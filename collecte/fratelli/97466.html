Calcio, La Russa a Pd: Politica resti fuori da scelte dirigenziali

“L’ho già detto e lo ripeto: le parole di Carlo Tavecchio sono state sicuramente sbagliate ma la politica e i politici dovrebbero restare fuori dal calcio e dalle sue scelte dirigenziali. Almeno così, specie dalla sinistra è stato sempre giustamente affermato.
  
 Oggi invece, come nei giorni scorsi, leggo numerose dichiarazioni di esponenti del Partito Democratico che addirittura invitano il Coni ed il suo Presidente Giovanni Malago’, a far ritirare la candidatura di Tavecchio alla Presidenza della Figc. Mi sembra davvero troppo. Non vorrei che da una giusta condanna si passi ad una strumentalizzazione e ad una indebita ingerenza della politica nel mondo del calcio. Una ingerenza che sarebbe altrettanto, se non forse più condannabile delle stesse parole di Carlo Tavecchio”. 
Lo dichiara Ignazio La Russa, deputato di Fratelli d’Italia-Alleanza Nazionale.
Roma, 30 luglio 2014
