Giustizia, Mollicone: #Abbagliocapitale. Giusta lotta alla corruzione, ma non fu mafia. Chi risarcirà Roma e i romani? Suburra ora è un fantasy.

Centinaia di imputati, art.41 bis assegnato come fosse dimostrata l’accusa di associazione mafiosa e cosa resta? Poche condanne per corruzione semplice in primo grado.

Al di là del giudizio politico, che è di totale condanna di ogni fenomeno di corruzione, e fermo restando che la magistratura e le forze dell’ordine vanno sostenuti nel proprio lavoro, chiediamo al CSM, in quanto organismo tecnico,  se è possibile che un’accusa infamante come quella per mafia, che ha distrutto l’immagine di Roma e degli italiani nel mondo, possa essere attribuita con tale leggerezza per poi sgonfiarsi del tutto fino a scomparire come ha giustamente riconosciuto il Pm Ielo.

Chi risarcirà Roma e i romani?  Mafia Capitale ha cambiato la Storia politica di Roma, ha ispirato fiction e film come Suburra che ora passerà dal genere drammatico a quello fantasy. Sarebbe giusto che Sollima chiedesse scusa a Roma e che alcuni magistrati e giornalisti scegliessero se scrivere fiction o sentenze.
