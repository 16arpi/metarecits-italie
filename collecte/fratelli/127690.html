Covid, Meloni: Governo continua con folle e illiberale deriva ideologica

«Invece di ammettere i propri evidenti fallimenti e chiedere umilmente scusa agli italiani, il Governo dei migliori continua con la sua folle e illiberale deriva ideologica, arrivando ad intaccare ancora di più i diritti civili. Sembra di essere tornati ai tempi del peggior Governo giallorosso, con il PD, Speranza e qualche altro ministro “illuminato” a dettare legge. Nessuna grande nazione nell’intero globo è arrivata a tanto, in Francia il Parlamento ha subito stoppato il tentativo di Macron di emulare Draghi nella transizione verso l’agghiacciante società dei QR code. Ed è quello che proveremo a fare anche noi in ogni modo, quando questi provvedimenti liberticidi dovranno essere votati da chi è stato eletto dai cittadini, nella speranza che i parlamentari che ancora credono nella libertà abbiano un sussulto di orgoglio».

Lo scrive su Facebook il presidente di Fratelli d’Italia, Giorgia Meloni.
