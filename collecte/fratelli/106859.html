Germania, Meloni: Accordo su cancellazione assorbimento migranti. Ecco la credibilità dell&#8217;Italia grazie al Pd

“Scandaloso. La Germania trova l’intesa per le larghe intese tra CDU e SPD sulle spalle dell’Italia, cancellando l’accordo per l’assorbimento dei migranti che sbarcano sulle nostre coste. Ecco la famosa credibilità dell’Italia che ci avrebbero garantito i governi fantoccio degli ultimi anni. Per colpa della debolezza e dell’irresponsabilità del PD l’Italia rischia di essere sempre più sola e di diventare il campo profughi dell’Unione Europea. Per fortuna con Fratelli d’Italia al Governo il problema sarà risolto alla base: zero sbarchi, zero immigrazione irregolare e zero quote di immigrati da ridistribuire”.
Lo scrive su Facebook il presidente di Fratelli d’Italia e candidato presidente del Consiglio dei Ministri, Giorgia Meloni.
