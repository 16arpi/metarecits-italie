FdI, Corsaro: Domani segreteria congresso FdI-Officina, tappa cruciale per primarie

«Mentre gli altri partiti si rifugiano ancora una volta nelle liste bloccate e nella cooptazione, noi andiamo nella direzione opposta e scegliamo la strada della più ampia partecipazione popolare. Sabato 22 e domenica 23 febbraio si svolgeranno, infatti, le primarie del soggetto politico frutto del lavoro di Fratelli d’Italia e di Officina per l’Italia che sceglieranno il simbolo, il presidente nazionale del movimento, i presidenti regionali e i dirigenti locali.
  
La riunione di domani della segreteria generale del congresso rappresenterà una tappa cruciale in questo percorso, che condurrà alla celebrazione del primo congresso nella storia del centrodestra organizzato con il metodo delle primarie».
È quanto dichiara il deputato di Fratelli d’Italia, Massimo Corsaro.
Roma, 22 gennaio 2014
