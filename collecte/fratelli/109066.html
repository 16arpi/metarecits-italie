Amministrative Puglia, Gemmato: FdI in crescita costante; In Puglia elegge sindaci e amministratori


I risultati delle amministrative pugliesi registrano un dato di crescita di Fratelli d’Italia e del centrodestra coeso che, in più casi, vede FdI come primo partito. Percentuali che superano quelle delle Politiche e che portano all’elezione di sindaci e di amministratori, anche nei casi in cui FdI corre in liste civiche. Seppur l’amarezza per Brindisi Città, dove il candidato Massimo Ciullo non parteciperà al ballottaggio, FdI e la civica superano il 6% attestandosi prima forza della coalizione; a Torre Santa Susanna (ri)eletto sindaco Michele Saccomanno con oltre il 50%; a San Nicandro Garganico (FG) con oltre il 10% FdI è il partito più votato della coalizione di centrodestra; a Casamassima (BA) il 7%, a Mola di Bari il 5.8%, a Noci il 5% con il dato dell’elezione di amministratori ancora in fase di scrutinio. Nelle civiche Fratelli d’Italia elegge a Barletta Stella Mele, a Pulsano (TA) Francesco Marra, a Toritto (BA) Mimma Fasano, ed in provincia di Lecce svariati eletti in fase di conferma. Il dato è soddisfacente sia per l’ottimo lavoro svolto dalla classe dirigente locale sia per la posizione politica lineare che il leader Giorgia Meloni ha tenuto nei mesi in cui si è lavorato alla formazione del Governo nazionale. E proprio quest’ultimo sentimento contribuisce alla costante affermazione di Fratelli d’Italia come unico partito di centrodestra in crescita continua e costante.

Così Marcello Gemmato, deputato di Fratelli d’Italia e coordinatore regionale FdI Puglia
