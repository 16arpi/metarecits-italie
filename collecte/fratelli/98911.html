Popolari, Rampelli: Renzi dà il ben servito all&#8217;economia reale, siamo nelle&#8230;

…MANI DEGLI SPECULATORI FINANZIARI. “La crisi economica che ancora ci travolge è scaturita da quelle grandi banche sradicate dal territorio e disinteressate a investire su progetti economici reali, sui giovani e sulle imprese.

Banche protese a realizzare profitti veloci e volatili, legati a grandi flussi finanziari e gestiti da una ristretta oligarchia globale che ha riempito il pianeta e le tasche dei risparmiatori di titoli tossici. La finanziarizzazione delle ‘popolari’ e degli istituti a vocazione economica locale,  rappresenta un ulteriore passo verso lo sradicamento dal territorio e l’impoverimento del tessuto economico e produttivo. La loro trasformazione comporterà l’apertura ad altri interessi che non sono quelli nazionali. Fa comunque piacere che si stiano rinfoltendo le file di coloro che votano contro i favori ai poteri forti che si ostina a fare il governo Renzi”.
È quanto ha dichiarato il capogruppo di Fratelli d’Italia-Alleanza nazionale Fabio Rampelli commentando il via libera al disegno di legge di conversione del decreto legge banche popolari.
