Jobs act, Meloni: Solo slogan, se vogliamo copiare i tedeschi iniziamo&#8230;

…DA ESPULSIONE STRANIERI DISOCCUPATI. «E’ difficile dare un giudizio sul jobs act di Renzi perché nella legge che è stata approvata in Senato non c’è scritto nulla. Scopriremo troppo tardi i veri contenuti di questa riforma.

Sentiamo per ora solo slogan: sentiamo dire  ad esempio che dobbiamo copiare i tedeschi e se dovessimo davvero farlo, forse dovremmo cominciare da quella norma che dice che un cittadino straniero, fosse anche comunitario, che non lavora per sei mesi può essere espulso dalla Germania. Cominciamo da una norma di questo tipo. È anche questo che vogliamo dire il 18 ottobre a Reggio Calabria, nel corso di una grande manifestazione che stiamo organizzando per dire basta mare nostrum, preoccupiamoci degli italiani».
Lo ha detto il presidente di Fratelli d’Italia-Alleanza nazionale, Giorgia Meloni, a margine della manifestazione organizzata da FdI-An Roma per contestare le politiche sull’immigrazione del sindaco della Capitale, Ignazio Marino.
