Europee, Crosetto: Renzi, Grillo e Berlusconi non vogliono cambiare Ue

Tre predicatori interessati solo a se stessi. «Grillo chiede voti in Europa per andare da Napolitano e chiedere il mandato a governare l’Italia, Renzi per poter continuare a governare, Berlusconi per poter sopravvivere politicamente ed appoggiare Renzi di nascosto.
  
Nessuno dei tre e’ interessato veramente a cambiare ciò che l’Unione Europea ci sta imponendo. Anzi. Renzi e Berlusconi faranno i camerieri di Merkel e Schultz, ovvero di due tedeschi. Grillo farà il cameriere di chi l’ha inventato tramite Casaleggio e ci dirà, dopo le elezioni, con un finto referendum tra finti iscritti cosa faranno i suoi soldatini nel Parlamento europeo. Tre predicatori interessati solo a se stessi ed al proprio ego. Forse sarebbe opportuno che i milioni di persone che si accingono a non votare ci ripensassero e provassero veramente ad individuare non partiti ma persone serie. Ci sono le preferenze e nessuno dei tre e’ candidato».
 E’ quanto dichiara il coordinatore nazionale di Fratelli d’Italia-Alleanza Nazionale, Guido Crosetto.
 Roma, 28 aprile 2014
