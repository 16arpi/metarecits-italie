Dl Sicurezza. La Russa: bene approvazione emendamento FdI su revoca tutela internazionale a immigrati 

“Fratelli d’Italia esprime grande soddisfazione per l’approvazione in Commissione Affari costituzionali del Senato di un emendamento di FdI (prima firmataria Isabella Rauti) che consentirà di revocare o non concedere la tutela internazionale a quegli immigrati che si rendono colpevoli di furto in abitazione anche in assenza di aggravanti quali, ad esempio, la presenza di una arma. Inoltre, sempre in Commissione Affari costituzionali è stato approvato un emendamento simile a uno della Lega, con il quale la concessione della cittadinanza è subordinata alla prova della conoscenza della lingua italiana”. Lo dichiara il senatore di Fratelli d’Italia, Ignazio La Russa, vicepresidente del Senato.
