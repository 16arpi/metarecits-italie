Almirante, Cirielli difede Meloni: I sinistroidi pensino alle mani sporche di sangue di Togliatti

“I soliti sinistroidi e le resuscitate Sardine tacciano su Almirante, vero patriota d’Italia”. Lo dichiara il Questore della Camera dei Deputati e presidente della direzione nazionale di Fratelli d’Italia Edmondo Cirielli (FdI) dopo le critiche al post di Giorgia Meloni sull’ex leader del Msi, nel giorno del trentaduesimo anniversario della morte: “Parlano proprio quelli che idolatrano sia Togliatti, che aveva le mani sporche di sangue dei soldati italiani assassinati dai sovietici, sia Berlinguer, il quale si alleò con il criminale Partito Comunista Sovietico. Dovrebbero avere almeno la decenza di stare zitti e di rispettare la storia di un grande uomo e di un grande politico come Almirante. Noi di FdI, insieme a Giorgia Meloni, continueremo a portare avanti le sue battaglie e difenderemo sempre quei valori della destra sociale e nazionale che ci ha trasmesso per amore dell’Italia” conclude Cirielli.
