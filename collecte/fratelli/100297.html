Immigrazione, Fidanza: Fermare invasione e investire su natalità

«Pensare di sostituire gli italiani e gli europei con gli immigrati è un disegno folle che trova d’accordo la sinistra e il grande capitale che vuole manodopera a basso costo e salari sempre più bassi anche per i lavoratori italiani. C’è la Chiesa dei Galantino che la pensano allo stesso modo, ma c’è una gran parte del mondo cattolico che comprende come il primo dovere di umanità sia quello di aiutare questi popoli a casa propria, salvando loro dallo sradicamento e dal racket e noi stessi dal suicidio demografico e culturale. Noi riteniamo che vada fermata l’invasione, intervenendo militarmente in Libia per prendere il controllo di coste e porti di partenza dei barconi, e che vada affrontata la crisi demografica con forti politiche di sostegno alla famiglia».
Lo dichiara Carlo Fidanza, responsabile nazionale Enti locali e componente dell’Ufficio di Presidenza di Fratelli d’Italia.
