Roma, Donzelli: Bertolaso bocca verità Berlusconi, forza Italia verso sostegno Giachetti

“Bertolaso è l’imbarazzante bocca della verità di Berlusconi, le sue parole sulle ‘larghe intese’ fra Partito democratico e Forza Italia spiegano in maniera ancora più esplicita quello che era già chiaro a tutti: a Roma sono in corso le prove per una riedizione del patto del Nazareno. Consapevoli di non avere chances, negli ambienti di Forza Italia e delle forze che sostengono Marchini si inizia già a preparare la strada per un eventuale sostegno a Giachetti per il ballottaggio. I cittadini romani hanno capito da tempo queste ambiguità e consegneranno la vittoria a Giorgia Meloni”. E’ quanto afferma il coordinatore dell’esecutivo nazionale di Fratelli d’Italia Giovanni Donzelli.
