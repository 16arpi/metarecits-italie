Governo, Delmastro: Maggioranza dilaniata senza una visione comune

“Fratelli d’Italia sapeva che non era possibile fare un governo tra il diavolo e l’acqua santa, e sapeva che ci sarebbero state molte divisioni. Oggi la Lega cerca di salvaguardare quota 100 di fronte a una sinistra silente mentre il M5S persevera sul reddito di cittadinanza, una misura che ha fallito su tutti i fronti. È una maggioranza dilaniata, lo abbiamo visto anche sulla riforma della giustizia. Non c’è la possibilità di realizzare una visione comune dell’Italia da portare avanti”.
Così il deputato di Fratelli d’Italia Andrea Delmastro intervenendo alla trasmissione Start in onda su SkyTg24.
