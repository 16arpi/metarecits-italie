Torino. Ghiglia: Dal duo Kyenge-Fassino attestati patacca di ‘cittadinanza civica’

«Dopo le nozze lesbo farlocche officiate da “don” Chiamparino qualche anno fa, ecco le attestazioni (patacca) di cittadinanza che domenica prossima  verranno distribuite ai bimbi stranieri dal duo Kyenge-Fassino. I preziosi attestati di “cittadinanza civica”, infatti, sono l’ultima fumisteria ideata dalla sinistra torinese per coprire la propria inesistenza (anche) sui temi dell’integrazione. Ricordiamo al Ministro e al Sindaco che, prima di perdere tempo in propaganda inutile, dovrebbero occuparsi dei problemi degli Italiani fra i quali non credo proprio rientri un succedaneo ipocrita di “ius soli”. Gli “attestati cartaccia”, inoltre, sono un’offesa anche all’intelligenza degli stranieri che vorrebbero iniziative concrete d’integrazione e non pantomime politicanti».
  
 
È quanto dichiara Agostino Ghiglia, portavoce regionale del Piemonte di Fratelli d’Italia.
Torino, 17 giugno 2013
