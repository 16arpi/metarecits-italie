Famiglia, Maurizio Costanzo Show sposa battaglia Meloni per asili nido gratuiti

«Meloni, facciamo una cosa: il ‘Maurizio Costanzo Show’ sposa con lei la campagna per gli asili nido gratuiti. La prossima settimana mi farà avere il materiale o una persona che possa già parlarne. Ne parleremo e insisteremo».
 
Lo ha detto Maurizio Costanzo nel corso dell’intervista al presidente di Fratelli d’Italia, Giorgia Meloni, che andrà in onda domani sera su Canale 5 nel corso del ‘Maurizio Costanzo Show’. Il leader di FdI aveva parlato dell’impegno del suo partito sui temi della natalità e della famiglia, sottolineando come «nell’ultimo anno Fratelli d’Italia ha portato in Parlamento tre volte la battaglia per gli asili nido gratuiti, aperti fino alla chiusura dei negozi e anche di sabato. Ogni volta però l’hanno bocciata».
