Unioni civili, Meloni: Se modernità è comprare corpo di una donna e un bambino io sono sicuramente antica

“Se “modernità” significa fare come Elton John, il grande sponsor delle unioni civili, ovvero pagare una donna per comprare il suo corpo e un figlio, selezionando il tipo di bambino che si vuole, allora io sono sicuramente antica”.
Lo ha detto nel corso di una intervista a Rainews il presidente di Fratelli d’Italia, Giorgia Meloni.
“Sabato sarò al family day e invito tutti i cittadini a partecipare a questa grande manifestazione che si annuncia imponente – continua Meloni -. Non mi interessa limitare i diritti di due persone che stanno insieme ma non è questo il tema del dibattito sulle unioni civili e il fine del ddl Cirinnà. Il vero obiettivo di questo provvedimento è introdurre in Italia l’adozione gay, ovvero stabilire per legge che un bambino non abbia diritto ad avere un padre e una madre. Questo per Fratelli d’Italia è inaccettabile e lo ribadiremo in piazza al Circo Massimo”.
