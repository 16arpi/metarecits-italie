MONTI, FOTI (FRATELLI D’ITALIA): STASERA NAPOLITANO CHIEDA GLI CHIEDA DI RINUNCIARE A ONORE DI SENATORE A VITA

“La Costituzione stabilisce che può essere nominato senatore a vita chi ha illustrato la Patria per altissimi meriti nel campo sociale, scientifico, artistico e letterario. Tra queste ragioni non c’è quella di mettersi a capo di una coalizione politica e ambire alla guida dell’Italia senza passare per il consenso del Popolo. Nel suo discorso di fine anno auspichiamo che Napolitano, che ha delle grandi responsabilità sull’ingresso di Monti nella scena politica, chieda al professore di fare un passo indietro e di rinunciare a questo onore riservato a chi rappresenta tutta la Nazione e non solo una parte. Solo così sarà possibile far recuperare alle istituzioni quella credibilità oggi messa duramente in discussione dalle scelte di Monti sulla scorta della fiducia del Quirinale”. E’ quanto dichiara il deputato di Fratelli d’Italia-Centrodestra Nazionale, Tommaso Foti.
