FdI, La Russa: Da Repubblica disgustoso articolo che trasuda odio

Solidarietà a Meloni e al popolo della destra
”Trovo diffamatorio l’articolo firmato da Francesco Merlo e pubblicato da La Repubblica quest’oggi. Un articolo che trasuda odio e con virgolettati non corrispondenti, nemmeno nel concetto, a frasi effettivamente pronunciate né da Giorgia Meloni, né dai suoi parenti. Ancora una volta Repubblica ci regala una triste pagina di giornalismo. Evidentemente, Fratelli d’Italia e il presidente di FDI che continuano a crescere nei sondaggi e nel gradimento degli italiani, danno fastidio al giornale caro alla sinistra radical chic. Personalmente, da sempre considero gli attacchi di Repubblica una medaglia ma quanto pubblicato oggi va ben oltre l’abituale veleno della “colta” penna di Merlo. A Giorgia Meloni, ai suoi familiari, al popolo della destra e alle periferie romane, anche loro pesantemente insultate, va la mia sincera solidarietà”.
Lo dichiara Ignazio La Russa, vicepresidente del Senato e senatore di Fratelli d’Italia.
