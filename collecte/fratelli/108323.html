Agricoltura, FdI incontra Giansanti di Confagricoltura: Siamo a disposizione per portare istanze allevatori e agricoltori in Parlamento

Questa mattina una delegazione di Fratelli d’Italia formata dai parlamentari Caretta, Ciaburro, De Carlo, Deidda, Lucaselli, Gemmato e De Bertoldi, ha incontrato il presidente Massimiliano Giansanti e la dirigenza di Confagricoltura nazionale.
“Abbiamo chiesto e voluto fortemente questo appuntamento per conoscere le esigenze della categoria e metterci a disposizione per portare in Parlamento delle misure utili a supportare i reali bisogni degli agricoltori e degli allevatori. Tra le questioni emerse, le più urgenti sono certamente la riforma strutturale del mondo agricolo – l’ultima risale agli anni 70 – la fiscalità e i costi sul lavoro non equiparati al resto d’Europa”.
 
E’ quanto dichiarano i parlamentari di Fratelli d’Italia in una nota congiunta.
