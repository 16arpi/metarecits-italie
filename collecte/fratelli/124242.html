Governo, Roscani-Todde: governo abbandona i giovani italiani

“Tieni in alto la tua gioventù” è il titolo della manifestazione organizzata oggi da Gioventu’ Nazionale, il movimento giovanile di Fratelli d’Italia, davanti a Piazza di Montecitorio,  per far sentire la voce dei giovani completamente abbandonati durante la pandemia da COVID -19. “I nostri giovani si ritrovano, da più di un anno, relegati a una esistenza fondata sulla didattica a distanza, senza poter andare a scuola o all’università, senza sport e senza interazioni sociali. Ancora chiusi in casa per decreto, dopo le 22, indebitati a vita e senza lavoro”. Così i presidenti di Gioventù Nazionale e Roma, Fabio Roscani e Francesco Todde.
“Oggi in piazza abbiamo manifestato tutta la nostra rabbia e indignazione. Siamo stanchi di sentirci abbandonati dal governo, chiediamo l’abolizione del coprifuoco e seri investimenti per le nuove generazioni, che rappresentano l’unica speranza per l’Italia di ripartire davvero.”
