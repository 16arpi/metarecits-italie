Bolkenstein, Rizzetto: Necessarie deroghe e proroghe, salvaguardare il lavoro e gli investimenti


“La Direttiva Bolkestein sta mettendo in ginocchio decine di migliaiai di operatori professionali, lavoratori e imprenditori. Fratelli d’Italia-Alleanza nazionale chiede al governo che venga adottato un regime di deroghe e di proroghe per salvaguardare investimenti ed eccellenze professionali. La nostra mozione prevede in sostanza 4 impegni: aprire un tavolo con le categorie, esclusione totale degli ambulanti, valorizzare il commercio al dettaglio, stralciare il lavoro di guide turistiche dalla Bolkenstein, e ulteriore deroga delle concessioni demaniali marittimi, i balneari. Una categoria  che ha investito moltissimo per migliorare l’offerta turistico-balnerare delle nostre coste rendendole fruibili e attrattive. Si tratta di imprese  familiari che danno lavoro a migliaia di persone. Fratelli d’Italia è disponibile a votare sì a tutte le mozioni che vadano nella stessa direzione”. È quanto ha dichiarato il deputato di Fratelli d’Italia-Alleanza nazionale Walter Rizzetto illustrando in aula la mozione di Fdi-An sulla direttiva Bolkenstein, primo firmatario il capogruppo Fabio Rampelli.
