Giustizia, FdI: Bonafede passi dalle parole ai fatti. Legittima difesa nostra priorità

“Oggi, nel corso delle audizioni del ministro della Giustizia Bonafede, come Fratelli d’Italia abbiamo chiesto al governo di condividere le nostre proposte sulla legittima difesa, sulla certezza della pena, sul sostegno alle forze dell’ordine, sulla tutela e il risarcimento delle vittime dei reati, sulla difesa delle professioni e della magistratura onoraria. Serve un radicale cambio di rotta per queste che per Fdi sono delle priorità. Dopo le parole di oggi del ministro Bonafede, ci auguriamo che si passi velocemente ai fatti”.
Lo dichiarano in una nota congiunta i componenti di Fratelli d’Italia delle Commissioni Giustizia di Camera e Senato, Ciro Maschio, Carolina Varchi, Alberto Balboni e Raffaele Stancanelli.
