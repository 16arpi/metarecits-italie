Coronavirus, varchi: Bonafede venga a QT e risponda su scarcerazioni boss (video)

Ministro Giustizia eviti scaricabarile su uffici sorveglianza
“Da diversi giorni l’Italia è scossa da un brivido d’indignazione per le numerose scarcerazioni, alcune delle quali riguardano addirittura boss della criminalità organizzata. Oggi Fratelli d’Italia chiederà spiegazioni al Governo durante il question time e immaginiamo che sarà lo stesso Bonafede a rispondere, evitando lo scaricabarile sugli uffici di sorveglianza e assumendo ogni responsabilità per l’operato del dipartimento amministrazione penitenziaria”.
Lo dichiara Carolina Varchi, deputato di Fratelli d’Italia e capogruppo FDI in commissione Giustizia.

