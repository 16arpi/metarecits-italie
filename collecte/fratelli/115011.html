Pensioni d’oro, Urso a Di Maio: Tagliato pensioni a 6ml di italiani e preservato privilegi sindacalisti

“Avete tagliato le pensioni a quasi 6 milioni di italiani mentre avete preservato le pensioni d’oro dei sindacalisti”: è l’accusa fatta dal senatore di Fratelli d’Italia, Adolfo Urso, nel corso del Questione Time in Senato al quale il ministro del lavoro Di Maio “si è sottratto, quasi fuggendo dalla realtà. Un anno fa, in un analogo Question Time il ministro Di Maio, rispondendo alle nostre sollecitazioni, aveva sostenuto che avrebbe tolto subito questo anacronistico privilegio che grava sulle casse pubbliche. Tante parole, promesse non mantenute. Cinque Stelle aveva in gennaio presentato un emendamento in tal senso al cosiddetto decreto dignità ma poi lo ha ritirato su sollecitazione del governo che, evidentemente, predica bene e razzola male. Ora la proposta di legge di Fratelli d’Italia ha iniziato il suo iter in Parlamento, se davvero il governo vuole mantenere le promesse può farlo subito dando il proprio consenso alla nostra proposta, invece di fuggire dalle aule parlamentari per non ammettere quello che è evidente: in pochi giorni avete colpito le pensioni del ceto medio, in un anno non avete voluto eliminare il privilegio dei sindacalisti truffaldini, che si sono avvantaggiati di una legge fatta male, come ha ammesso lo stesso autore Treu!. Questo non è il governo del cambiamento, ma della restaurazione”, conclude il senatore Urso.
