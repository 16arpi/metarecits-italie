Riforme, Meloni: Renzi faccia di bronzo, non daremo consenso a questa pagliacciata

«Fratelli d’Italia-Alleanza Nazionale non intende prestare il suo consenso a questa pagliacciata di Renzi. Dopo la finta modifica della legge elettorale e la finta abolizione delle Province, arriva il Senato a geometria variabile.
  
In pratica, siccome Renzi non è in grado di mettere insieme la sua maggioranza, rimanda il problema alle Regioni. Se queste sono le riforme sulle quali Renzi è disposto a mettere la faccia, è evidente che la sua faccia è di bronzo». 
Lo ha detto il presidente di Fratelli d’Italia-Alleanza nazionale, Giorgia Meloni, interpellata dai giornalisti a Montecitorio sulle riforme del Governo.
Roma, 29 aprile 2014
