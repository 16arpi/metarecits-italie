Alto Adige, De Carlo: Governo riferisca in aula

Siamo di fronte ad una continua provocazione
“Fratelli d’Italia chiede al governo di venire in Aula a riferire sulla legge approvata dal Consiglio provinciale di Bolzano e che abroga i termini ‘Alto Adige’ e ‘altoatesino’. Non siamo di fronte ad una questione di lana caprina ma ad una continua provocazione, ad un chiaro messaggio politico dinnanzi al quale abbiamo avuto una reazione blanda del nostro governo: la richiesta del doppio passaporto, la richiesta della grazia ai terroristi, i cambiamenti della toponomastica, la velata secessione e, soprattutto, celata dietro all’abolizione del termine Alto Adige, una strategia che vuole abilitare solo i medici di lingua tedesca ad operare sul territorio. Questo è razzismo nei confronti degli italiani. A distanza di cento anni, dopo i tanti morti italiani sulle Dolomiti, non è più tollerabile che esistano ancora sacche di non sovranità territoriale italiana e che gente stipendiata dallo Stato si possa permettere di essere anti italiano”.
Così il deputato di Fratelli d’Italia Luca De Carlo, intervenendo in Aula.  
