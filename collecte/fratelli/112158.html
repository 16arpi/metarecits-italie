Agricoltura, De Carlo e Gemmato: Lo stato uccide le imprese. Nostro emendamento non accolto

“Alla legge di Bilancio non ha trovato accoglimento un nostro emendamento in cui Fratelli d’Italia chiedeva uno stanziamento importante anche per le gelate che nel 2018 hanno colpito la regione Puglia. Evidentemente, per il governo grillo leghista che ha legiferato su tutto accogliendo emendamenti di ogni sorta, il tema dell’agricoltura e delle imprese che di questa vivono, non hanno meritato interventi di alcun tipo, neppure di ristoro in attesa di soluzioni più incisive. Troppo facile oggi esprimere solidarietà a chi manifesta in difesa dei propri diritti: Fratelli d’Italia ha supportato e ha chiesto al governo di intervenire fattivamente in tempi non sospetti ma non ha trovato ascolto. Così lo Stato uccide le imprese”.
Lo dichiarano in una nota i deputati di Fratelli d’Italia Luca De Carlo, componente della commissione Agricoltura alla Camera e il pugliese Marcello Gemmato.
