Precari scuola, Taglialatela: No a ulteriori ingiustizie

“Nel disegno di legge sulla scuola, ancora non trasmesso al Parlamento, saranno cancellate le graduatorie degli insegnanti di seconda e terza fascia. Si tratta di  100mila persone che per entrare in quella categoria, hanno fatto un percorso formativo investendo ingenti risorse economiche personali. Si creerà una situazione dolorosa per quelli che hanno impegnato tempo e denaro nell’aggiornamento professionale. Questo disegno di legge, deliberato dal consiglio dei Ministri oltre due settimane fa, non è stato ancora firmato dal capo dello Stato per la sua presentazione alle Camere. Segno evidente che qualche problema, e non solo di copertura economica, c’è. Non è per la buona scuola, ma una buona scuola solo per alcuni”. È quanto dichiara il deputato di Fratelli d’Italia-Alleanza nazionale Marcello Taglialatela replicando al ministro dell’Istruzione Stefania Giannini durante il question time sull’interrogazione del capogruppo Fabio Rampelli relativo alla stabilizzazione per personale precario previsto dal disegno di legge sulla scuola.
