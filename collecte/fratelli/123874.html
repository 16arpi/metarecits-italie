Turchia, Meloni: parole Draghi siano primo passo Governo per fermare espansionismo politico e culturale del regime islamista di Ankara

 “Fratelli d’Italia denuncia da anni la deriva autoritaria e islamista della Turchia di Erdogan e chiede alla UE di ritirare ad Ankara lo status di Paese candidato. Bene le parole ferme e chiare del presidente Draghi. Pretendiamo rispetto e ci auguriamo che le dichiarazioni del Presidente del Consiglio siano solo il primo passo del Governo per difendere con forza gli interessi italiani nel Mediterraneo e arginare l’espansionismo politico e culturale del regime islamista di Ankara”.
 
Lo dichiara il presidente di Fratelli d’Italia, Giorgia Meloni.
