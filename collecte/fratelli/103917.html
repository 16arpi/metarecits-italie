Foibe, Cirielli: I nostri figli devono sapere, Mattarella omaggi le vittime

“Noi non dimentichiamo le vittime delle foibe e dell’esodo giuliano-dalmata e domani, nel Giorno del Ricordo, renderemo omaggio alle donne e agli uomini che furono uccisi solo perché italiani, per ordine del dittatore comunista Tito. Invitiamo, per questo, il presidente della Repubblica Sergio Mattarella a fare lo stesso. Ci ripensi e vada alla foiba di Basovizza e partecipi alle celebrazioni ufficiali”. È quanto dichiara Edmondo Cirielli, deputato di Fratelli d’Italia-Alleanza Nazionale.
“Noi – aggiunge – ricordiamo perché per troppo tempo si è preferito tacere e minimizzare, ma ogni italiano deve essere consapevole. I nostri figli devono conoscere quel massacro. Le vittime sono tutte uguali”.
