Terremoto, a un anno dal sisma convegno alla Camera dei Deputati &#8220;I terremoti si possono prevedere?&#8221;

Interverrà il pres. dell’INGV prof. Doglioni, conclude i lavori il pres. del gruppo di Fdi-An Fabio Rampelli
A quasi un anno dal sisma del 24 agosto 2016, il Comitato Illica Vive e il Comitato Terra Nostra-2016 hanno organizzato per mercoledì 26 dalle ore 9 (conclusione h.14)  un convegno alla Camera dei deputati, presso la Saletta dei gruppi, via di Campo Marzio 74,  ‘I terremoti si possono prevedere?”.
Moderano i lavori, la giornalista Sabrina Fantauzzi- fondatrice del Comitato Illica Vive e il prof. dott. Sergio D’Offizi, docente di Sismotettonica dell’Università di Perugia e Roma III:
Interverranno:
– il presidente dell’INGV prof. Dott. Carlo Doglioni su ‘GEODINAMICA DELL’AREA MEDITERRANEA’ (h.10);
– il prof. dott.  docente di Sismotettonica Sergio D’Offizi su ‘STATO DELL’ARTE DELLA CONOSCENZA DEI TERRITORI’;
– il prof. dott. Massimiliano Barchi su ‘SISMOTETTONICA DELL’ITALIA CENTRALE’;
– il prof. Ing. Antonio Borri su ‘CONOSCENZA E PREVENZIONE’;
– il dott. ing. Alessandro Martelli, presidente del Glis, su  ‘PREVENZIONE E MODERNE TECNOLOGIE ANTISISMICHE’;
– l’ing. Raul Durante, presidente di Terra Nostra 2016 su ‘GESTIONE DELL’EMERGENZA E PROSPETTIVA DI RICOSTRUZIONE’.
– il capogruppo di Fratelli d’Italia-Alleanza nazionale Fabio Rampelli aprirà e chiuderà i lavori.
