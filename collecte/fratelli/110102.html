Omicidio Cassarà, Silvestroni: Mai abbassare la guardia contro le mafie

“Oggi ricorre l’anniversario dell’assassinio di Ninni Cassarà ucciso da “Cosa Nostra”, davanti agli occhi dei suoi familiari, insieme all’agente Roberto Antiochia. La foto della moglie sulle scale accanto al corpo marito, ove si era trascinato  prima di morire, ritrae la signora Cassarà tra i rilievi della scientifica, il suo dolore è parte integrante di quella scena del crimine. È una foto simbolo poiché coglie l’indicibile sofferenza di tutte le mogli, figli, padri e madri delle vittime della mafia, poiché ognuno di loro finché vivrà entrerà spesso nella scena del proprio lutto.
Noi uomini e donne della politica non possiamo mai abbassare la guardia contro le mafie, esse hanno la capacità di rigenerarsi, di tornare a delinquere ed a uccidere” così il deputato di Fratelli d’Italia, Marco SILVESTRONI, in occasione della ricorrenza dell’omicidio Cassarà.
