Renzi, Totaro: Premier scroccone? Chi ha pagato la vacanza a Courmayeur?

“Se non ha pagato di tasca sua, il premier Renzi ha contribuito davvero poco all’aumento dei consumi”. E’ quanto dichiara il deputato di Fratelli d’Italia-Alleanza nazionale Achille Totaro…

…che ha preannunciato un’interrogazione: “Se tutti gli italiani avessero  la fortuna di una vacanza gratis a Courmayeur, come  lui, l’economia italiana non si riprenderebbe mai. Ci chiediamo a quale titolo il privato cittadino Matteo Renzi, in ferie con tutta la famiglia, abbia avuto il privilegio, secondo quanto riportato da tutti i giornali, di essere ospitato  in una caserma. A quale titolo? Non crediamo fosse in missione istituzionale: infatti sul sito del governo, non è calendarizzata alcuna visita ufficiale con le istituzioni regionali e anche il fugace  e informale incontro con una delegazione del Pd locale si è svolto in quanto segretario del Pd e non certo come presidente del Consiglio”.  “E’ quindi di tutta evidenza- ha aggiunto Totaro – che si sia trattata di una sosta vacanziera che il premier ha regalato a sé e alla sua famiglia”. “E’  giusto che Renzi si riposi- ha concluso Totaro- ma pagando  di tasca sua”.
