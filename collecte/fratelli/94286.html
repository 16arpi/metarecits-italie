Camorra, Rispoli: scarcerazione Marra è vergogna nazionale

La scarcerazione per decorrenza dei termini di Mauro Marra, uno dei più efferati camorristi italiani e autore di una trentina di omicidi negli anni Ottanta, è una vergogna nazionale. È un affronto nei confronti delle famiglie delle vittime e di tutti coloro che, ogni giorno, sono impegnati sui territori per contrastare la criminalità organizzata. Un affronto insopportabile nei confronti delle persone oneste e di chi, nonostante tutto, crede ancora nella giustizia italiana.
  
 
È quanto dichiara Luigi Rispoli, presidente del Consiglio provinciale di Napoli ed esponente di ‘Fratelli d’Italia – Centrodestra nazionale’.
