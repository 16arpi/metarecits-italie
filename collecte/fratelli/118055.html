Coronavirus, Rizzetto: Stabilizzare personale sanitario e ricerca scientifica

“E’ assurdo che neanche con l’attuale emergenza sanitaria le cose cambino e vengono rinnovati contratti solo a 3/4 mesi giusto per coprire il supposto periodo di estrema necessità. Chiediamo la stabilizzazione di tutto quel personale sanitario e di ricerca scientifica ingiustamente precario. Penso ad esempio a enti di natura pubblica, come gli Istituti di ricovero e cura a carattere scientifico (Irccs), vigilati dal Ministero della Salute, in cui sono migliaia i ricercatori altamente qualificati che, oltre ad essere sottopagati, lavorano con co.co.co e partite iva. A ciò si aggiunge che nella maggior parte dei casi si mascherano illegalmente attività di lavoro subordinato con contratti che presuppongono l’autonomia del lavoratore.
Basta ipocrisia di chiamarli eroi per poi sottopagarli e lasciarli precari”.
Lo dichiara Walter Rizzetto, deputato di Fratelli d’Italia e capogruppo FDI in commissione Lavoro.

