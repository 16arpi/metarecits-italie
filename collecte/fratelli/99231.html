Tg, Rampelli: Dati osservatorio Pavia confermano ancora oscuramento&#8230;

…FDI AN DA TUTTI I TG. INTERVENGA SUBITO AGCOM. “Nonostante le audizioni dei direttori dei Tg Rai, nonostante l’esposto inviato all’Agcom, al quale ancora non è stata data risposta, nonostante la continua crescita rilevata dai maggiori istituti demoscopici, la presenza di Fratelli d’Italia-Alleanza nazionale sui Telegiornali Rai, Mediaset, Sky e La 7 è ridotta al lumicino” . E’ quanto dichiara il capogruppo di Fdi-An Fabio Rampelli, componente della Vigilanza Rai.
“La nostra presenza- aggiuge – e’ molto,  molto al di sotto perfino della nostra percentuale elettorale del febbraio 2013, che è pari a un terzo della consistenza attuale. Il tutto mentre Ncd-Area Popolare, per fare solo un esempio, ma ce ne sono di peggiori, appare almeno 4 volte in più rispetto a noi, avendo Giorgia Meloni il triplo del gradimento di Alfano e con Fdi An nei sondaggi sempre al di sopra di Ncd”.
‎
“Per non parlare della sovraesposizione di Renzi, cui le reti Rai e i network privati non hanno ancora assegnato il compito di annunciare l’ora esatta…”.
“Abbiamo- ha spiegato Rampelli- rappresentanza parlamentare, stiamo sempre sulla notizia con livelli di produttività istituzionale (interrogazioni, mozioni, emendamenti, dibattiti in aula sui temi di maggiore attualità) tra i più alti rilevati da appositi osservatori, ma anche politica (manifestazioni, flash mob, gazebi, tavole rotonde). Non ci sono alibi per non dare conto nei telegiornali delle nostre attività. Poi ci si mette anche televideo che quando non ci oscura fa commenti tendenziosi”.
“L’Agcom, che è un Autorità di garanzia e non un istituto al servizio di Renzi e Berlusconi, deve dare conto immediatamente della nostra denuncia-esposto- ha osservato Rampelli- Capiamo l’imbarazzo, ma tutti gli esposti presentati dai partiti fin qui hanno avuto riscontro entro massimo tre mesi, non si capisce perché il nostro dopo 6 mesi ancora non abbia ricevuto una risposta”.
“Pretendiamo una risposta -ha concluso- prima che scatti la par condicio e un risarcimento da parte di tutte le testate che hanno ignorato criteri di pluralismo nell’informazione che, unici, dovrebbero ispirare le scelte dei professionisti della comunicazione”.
