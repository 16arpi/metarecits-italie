Ogm, Rampelli: Bene iniziativa ministro De Girolamo

“L’iniziativa del ministro De Girolamo è lodevole perché finalmente chiara nei contenuti e portatrice di un disegno strategico. In Italia l’agricoltura deve essere di qualità; se si tutela la qualità e si respingono le tentazioni dei poteri forti che controllano le sementi transgeniche inquinanti, si difendono gli interessi dell’Italia e si impedisce la cessione di un’altra quota di sovranità. Cedere agli Ogm significherebbe infatti diventare schiavi delle multinazionali anche nel settore primario e stravolgere la vocazione agricola nazionale, tutta imperniata sulla qualità e sui prodotti tipici, mettendo a rischio un patrimonio culturale identitario non negoziabile”.
È quanto dichiara il deputato e vicecapogruppo di Fratelli d’Italia Fabio Rampelli.
Roma, 4 luglio 2013
