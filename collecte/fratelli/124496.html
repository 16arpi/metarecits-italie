Covid, Bignami: sentenza Tar? Nei verbali motivo reticenza Speranza


“La Sentenza del TAR del Lazio con cui si ordina al Ministro Speranza di consegnarmi i verbali della task force è importantissima. Da un lato chiarisce come il Ministero della Salute continui a nascondere illegittimamente documenti fondamentali alla faccia della trasparenza tanto decantata anche nel suo libro. Ma sopratutto è fondamentale il contenuto di quei verbali che, come ha detto nelle sue difese il Ministero, hanno portato alla dichiarazione dello stato di emergenza del 31 gennaio 2020 determinando tutte le scelte relative alla gestione della pandemia. E’ una battaglia che abbiamo condotto nell’interesse degli italiani che hanno il diritto di sapere tutta la verità, contrariamente a quello che vuole Speranza. In quei verbali c’è il motivo della sua reticenza. E abbiamo più di un sospetto su quali ne siano le ragioni”.

Lo dichiara il deputato di Fratelli d’Italia Galeazzo Bignami.
