Def, Delmastro: Lega sottomessa a egemonia economica M5s

Contratto governo ha prodotto definitiva mutazione genetica della Lega
“Il contratto di governo ha prodotto la definitiva mutazione genetica della Lega. Sottomessa alla egemonia economica grillina, la Lega ha votato oggi contro la mozione di Fratelli d’Italia che chiedeva l’introduzione della flat tax, la riduzione della burocrazia, la protezione del prodotto italiano dalla contraffazione e dalla concorrenza sleale, iniziative fiscali a favore della famiglia e della natalità, revisione del fiscal compact. L’abbraccio mortale dei Cinquestelle ha fatto smarrire alla Lega le stelle polari di un movimento autenticamente sovranista: produzione nazionale, famiglia, detassazione e revisione del fiscal compact! Anche se soli, continuiamo a coltivare l’area dei conservatori e sovranisti che non si arrendono al declino”.
Lo dichiara Andrea Delmastro, deputato di Fratelli d’Italia.
