Def, Ciriani: Altra occasione sprecata. Promessa flat tax familiare sarà tradita

“Da indiscrezioni risulterebbe che il Def sarà l’ennesima occasione sprecata della maggioranza grillo-leghista per rilanciare l’economia italiana, ormai in recessione. E dopo aver gettato miliardi per un reddito di cittadinanza, che altro non è che un reddito di delinquenza, la promessa della Lega di una flat tax per le famiglie sta per essere tradita. Avevamo spiegato che una simile misura sarebbe stato un onere eccessivo per il nostro bilancio e, come in altre occasioni, gli eventi ci daranno ragione. Fratelli d’Italia continua a rilanciare la sua proposta di flat tax incrementale, immediatamente operativa e senza costi per lo Stato. Basta con annunci elettorali, l’economia italiana ha bisogno di uno shock fiscale che abbatta le tasse su famiglie e imprese”. Lo dichiara il presidente dei senatori di Fratelli d’Italia, Luca Ciriani.
