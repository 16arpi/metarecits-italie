Scurria: Italiani stanchi di assistere a contraddizioni Ncd e Pd

RENZI BRAVO CON ANNUNCI, NON NEI FATTI. “Il dl Lavoro è un decreto per molti aspetti incomprensibile, ci sono una serie di norme e di aspettative all’interno del provvedimento che non si capisce se saranno portate avanti o meno.
  
D’altronde il premier Renzi è abituato a lavorare molto con twitter, forse da questo dipendono i tanti annunci e i pochi fatti. Gli italiani sono stanchi di assistere quotidianamente alle tante contraddizioni fra la maggioranza in Parlamento targata Pd e Ncd”.
È quanto afferma l’eurodeputato di Fratelli d’Italia-Allenaza Nazionale Marco Scurria, candidato alle prossime europee nel collegio dell’Italia centrale, ospite negli studi di Tgcom24 pomeriggio.
“Contro la disoccupazione giovanile – ha proseguito Scurria – abbiamo approvato in parlamento europeo lo “Youth Guarantee”, programma che prevede fondi per tutti i giovani che hanno finito un periodo di studio o lavoro da quattro mesi e vogliono trovare una nuova occupazione. Un aiuto concreto per i giovani da parte dell’Unione europea, peccato però che ad oggi in Italia non si possa usufruirne pienamente perché ancora molte Regioni non hanno firmato i protocolli per accedere ai fondi europei. Se i media si occupassero di più – ha concluso Marco Scurria – delle attività del parlamento europeo, la gente sicuramente avrebbe sicuramente maggiore percezione del lavoro che viene svolto per l’Italia dai propri eurodeputati”.
Roma, 3 maggio 2014
