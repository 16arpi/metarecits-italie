Manichino Meloni, Rampelli: tutti i partiti prendano le distanze


Siamo al governo da quindici giorni e si scatenano episodi raccapricciantI come questo. Spero che tutti i partiti siano chiari nel prendere le distanze da tali teppisti, ma soprattutto sappiano intervenire per fermarli. Come?…


… Intanto rammento che i leader della sinistra hanno rapporti diretti e indiretti con i gruppettari comunisti e poi basterebbe evitare di accusare in televisione il governo Meloni delle peggiori nefandezze, rinfocolando gli animi, creando un clima d’odio già visto in altre stagioni, caricando a pallettoni gli estremisti dell’ultra sinistra.


E comunque occorre constatare che avevamo ragione nel dire che la democrazia in Italia è malata. Prevede infatti che la sinistra stia sempre al potere e, quando non vince le elezioni, ci s’inventino presunti ‘premier tecnici’ per farla governare surrettiziamente oppure si scatenano i più ignobili e violenti movimenti di piazza. Vuoi vedere che presto arriverà pure la guerriglia urbana dei black block «infiltrati» in qualche corteo sindacale?
Difendere la democrazia e il civile confronto spetta a noi… Dobbiamo esserne all’altezza perché cambiare è difficile e richiede pazienza, troppi mangiano da decenni sulla conservazione dello status quo e sono disposti a tutto per continuare a depredare l’Italia.
Mettiamo a testa in giù la violenza”. 

E’ quanto scrive il vicepresidente della Camera dei deputati Fabio Rampelli di Fratelli d’Italia sulla sua bacheca Facebook.

