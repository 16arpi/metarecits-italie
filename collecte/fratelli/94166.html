Gallone: Dell’Aringa in PD? Altro indizio inciucio fra Monti e Bersani

“La probabile candidatura del prof. Dell’Aringa nel Partito Democratico è un chiaro indizio dell’inciucio ‘monti-bersaniano’ post elezioni. Prima il passaggio al centro di Pietro Ichino, militante di lungo corso del Pd, che avrebbe addirittura scritto parte dell’agenda Monti; ora il percorso in senso inverso proposto a Dell’Aringa, che da filo-prof diventa improvvisamente risorsa imprescindibile della sinistra alleata di Vendola. In tutto ciò, dopo i bigliettini romantici in parlamento, arrivano anche le parole d’amore riservate dal numero 2 del Pd, Enrico Letta, verso il professore.
  
Insomma, ad oggi quello che divide il centrosinistra da Monti è solo una linea sulla scheda elettorale, pronta ad essere cancellata subito dopo il voto, come nella migliore tradizione da prima Repubblica, opzione su cui stanno lavorando Casini e Fini”. E’ quanto dichiara il capogruppo al Senato di ‘Fratelli d’Italia – Centrodestra nazionale’ al Senato, Alessandra Gallone.
