Dalla Chiesa, La Russa: Il mio pensiero ai familiari e ai ragazzi&#8230;

…IN DIVISA. “Trentadue anni fa a Palermo veniva ucciso il generale Carlo Alberto Dalla Chiesa, servitore simbolo della lotta dello Stato contro le Brigate Rosse e la mafia.
  
Insieme a lui ricordiamo la indimenticabile moglie Emanuela Setti e l’agente di scorta Domenico Russo, rimasti entrambi vittime nell’agguato mafioso che portò alla morte del generale Dalla Chiesa. Rivolgo infine il mio pensiero e la mia gratitudine ai loro familiari e ai tanti ragazzi e ragazze in divisa che tutti i giorni, lontano dai riflettori, garantiscono la sicurezza degli italiani”.
Lo dichiara Ignazio La Russa, deputato di Fratelli d’Italia-Alleanza Nazionale.
Roma, 3 settembre 2014
