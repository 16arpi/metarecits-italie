Centrodestra, Meloni a Berlusconi: Scendiamo in piazza tutti insieme, ripartiamo dalla gente e dalle idee

«Presidente Berlusconi, scendiamo in piazza tutti insieme. Così come abbiamo fatto nella storica manifestazione del 2 dicembre in piazza San Giovanni a Roma, ripartiamo dalla gente e dalle idee, non dai nomi. Farò la stessa proposta a Matteo Salvini. Il centrodestra deve ripartire dall’Italia, dai diritti degli italiani, dalla difesa della nostra identità e del nostro interesse nazionale: gli italiani prima di tutto».
Lo ha detto ad Atreju il presidente di Fratelli d’Italia, Giorgia Meloni, rivolgendosi a Silvio Berlusconi.
