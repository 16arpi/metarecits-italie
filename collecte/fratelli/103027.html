Ue, Meloni: Burocrati commissione europea corrono in aiuto del loro pupazzo Renzi ma a referendum italiani voteranno no


“I burocrati della Commissione europea corrono in aiuto del loro pupazzo Matteo Renzi. Il Commissario UE agli affari economici ha dichiarato, fregandosene di ogni regola democratica, che “in Italia c’è una minaccia populista, é per questo che sosteniamo gli sforzi di Renzi”. Dopo queste parole ha aggiunto che la UE concederà al governo italiano ulteriore flessibilità “per migranti e terremoto” (ma come al solito Renzi utilizzerà questo ulteriore deficit per pagare le sue marchette elettorali). Insomma, questi parassiti della UE ormai non badano neppure a salvare le apparenze e dichiarano apertamente che le istituzioni europee prendono le loro decisioni per contrastare  i “populisti” (come loro chiamano il popolo) e agevolare il governo Renzi Alfano (a loro tanto caro). Quello che questi signori non sanno è che gli italiani sono stanchi dei loro squallidi metodi e il 4 dicembre faranno rimbombare in tutta Europa un clamoroso NO”.
Lo scrive su Facebook il presidente di Fratelli d’Italia, Giorgia Meloni.

