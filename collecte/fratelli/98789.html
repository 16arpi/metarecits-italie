Il Governo sta distruggendo il comparto agricolo Italiano

Il governo del Partito Democratico, capeggiato da Renzi, sta inesorabilmente distruggendo il comparto agricolo italiano. Non è degno di una nazione civile che vengano tassati terreni…

…e fabbricati finalizzati alla produzione, rovinando così il lavoro degli agricoltori che, nonostante debbano affrontare difficoltà di ogni tipo, hanno mantenuto vivo il settore in questi anni. Tutto questo si aggiunge alla vera e propria catastrofe che si è abbattuta sul comparto latte, con la diminuzione verticale del prezzo alla stalla e la fine del sistema delle quote. Anche in questo ambito il governo è totalmente assente. 
Come se non bastasse soffriamo una concorrenza sleale dei mercati esteri, agevolata anche dalla complicità dell’Unione Europea, che producendo merce di qualità inferiore a prezzi molto più bassi riescono a venderla in Italia, ammazzando letteralmente il nostro mercato e i nostri produttori. E’ ora di dire basta. Il settore è sistematicamente smantellato da politiche scellerate, che come unico esito avranno la chiusura di moltissime aziende e la perdita di migliaia di addetti, il tutto nell’anno di Expo 2015.
E’ ormai chiaro che nel mirino di chi vuole distruggere il nostro paese, c’è ora il settore agricolo.
