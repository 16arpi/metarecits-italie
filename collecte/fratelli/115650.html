Centrodestra. Zaffini: Per FdI coerenza è stella polare. Su questo costruire alternativa a Conte

“Alla collega Modena faccio notare che Fratelli d’Italia fa della coerenza la sua stella polare e non si è trovata nè a governare con il Pd, come ha fatto Forza Italia, nè mai a pensare di intraprendere iniziative di governo con i 5 stelle. Non si turbi se pretendiamo di ricostruire l’alternativa a Conte su un paletto così netto, perché i cittadini vogliono chiarezza quanto noi. Lavoriamo da sempre per battere tutte le sinistre senza equivoci e lo facciamo anche in Umbria dove saranno gli elettori con il loro voto a mostrare quanta fiducia hanno nelle nostre rispettive proposte”.
 Lo dichiara il senatore di Fratelli d’Italia, Franco Zaffini.
