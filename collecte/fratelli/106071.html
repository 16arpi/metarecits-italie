Legge elettorale, La Russa: No a preferenze? Qualcuno ha paura di non avere consenso

“Nessuno pretende che Forza Italia si convinca della bontà delle preferenze che pure sono già presenti alle elezioni amministrative, regionali ed europee, ma abbiamo semplicemente chiesto che si consenta a Fratelli d’Italia e a chi le vuole, di scegliere di far votare con le preferenze. Una preferenza facoltativa quindi, solo per coloro che le vogliono. Hanno inventato di tutto pur di dire di no. Evidentemente qualcuno ha paura di non avere il consenso, non certo Berlusconi, ma i piccoletti sotto”.
Così Ignazio La Russa, deputato di Fratelli d’Italia, parlando ai giornalisti a margine della seduta della commissione Affari Costituzionali.
