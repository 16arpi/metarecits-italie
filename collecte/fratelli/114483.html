Confartigianato. de Bertoldi: Ascoltiamo grido di dolore Pmi italiane. Chiedono investimenti e non assistenzialismo 

“Più investimenti e meno assistenzialismo, più innovazione e meno reddito di cittadinanza, politiche fiscali per lo sviluppo, queste sono le politiche che dobbiamo seguire per corrispondere all’appello di Confartigianato, cioè delle PMI italiane”. Lo dichiara a margine dell’assemblea annuale di Confartigianato il senatore di FdI, Andrea de Bertoldi, segretario della Commissione Finanze e Tesoro. “Un’Italia che sappia tornare protagonista in Europa proprio perché capace di cambiare passo assieme alle proprie imprese è la filosofia che accomuna la politica di Fratelli d’Italia e gli accorati inviti del presidente Merletti. Il Governo decida da che parte stare, con le imprese e lo sviluppo ovvero con l’assistenzialismo e la sottomissione ad un’Europa a guida tedesca, altrimenti siano gli Italiani a decidere la collocazione politica e strategica del Paese” conclude il senatore de Bertoldi.
