Manchester, Rampelli: La strage degli innocenti. Ora basta!

“La strage degli innocenti porta ancora la firma dell’Isis.  In una ipotetica classifica delle morti ingiuste per terrorismo, l’attentato a un concerto di una pop star amata da bimbi e adolescenti è destinata a occupare le primissime posizioni. Ci atterrisce come genitori, ma anche in quanto ex adolescenti frequentatori di straordinari eventi musicali, come europei, come persone che hanno ereditato un modello di società fondato su libertà, inclusione, responsabilità.
È finito il tempo dei cincischiamenti. L’Occidente sferri la sua offensiva al ‘terrorismo molecolare’ che sta distruggendo vite e stili di vita. Le minimizzazioni fin qui adottate dai governi europei risultano fallimentari”.

E’ quanto dichiara il capogruppo di Fratelli d’Italia-Alleanza nazionale Fabio Rampelli che esprime la vicinanza sua e del gruppo di Fdi alla Camera dei deputati al popolo britannico e alle famiglie delle vittime.
