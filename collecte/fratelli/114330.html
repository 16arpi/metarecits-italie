UE; Nomine, Meloni: Italia ambisca a commissario con delega economica, è ruolo che non può essere ricoperto da chi ha già fallito

“Fratelli d’Italia condivide le parole del presidente di Confindustria Vincenzo Boccia: l’Italia deve ambire ad ottenere un commissario europeo di peso e con un’importante delega economica. La nostra Nazione è la seconda potenza manifatturiera d’Europa e abbiamo bisogno di avere a Bruxelles una figura capace di difendere concretamente il nostro sistema produttivo, le nostre imprese e chi ogni giorno crea e produce ricchezza. Un ruolo cruciale che ha bisogno di essere ricoperto da una figura autorevole e apprezzata dal popolo italiano, non da chi ha già fallito alla guida dell’Italia e che ora viene proposto solo perché gradito all’establishment europeo. Questa è la battaglia che va fatta in Ue e FdI sarà in prima linea per condurla”.
Lo scrive il presidente di Fratelli d’Italia, Giorgia Meloni.
