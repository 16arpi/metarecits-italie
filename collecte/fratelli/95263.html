Imu-Cig, Crosetto: Grave voto maggioranza contro no Imu su fabbricati strumentali

 
  
«Pochi minuti fa, in Commissione Finanze, il Pd, Scelta Civica ed il Pdl hanno votato contro l’emendamento di Fratelli d’Italia che estendeva ai fabbricati strumentali delle imprese la cancellazione dell’Imu. È un atto politicamente molto grave che smentisce con i fatti tutte le parole che abbiamo sentito nelle ultime settimane di attenzione al sistema produttivo italiano. Artigiani, commercianti, industriali agricoltori, professionisti si sentiranno traditi da questa ennesima mancanza di rispetto e di considerazione nei loro confronti da parte della maggioranza di governo».
È quanto dichiara Guido Crosetto, coordinatore nazionale di Fratelli d’Italia.
Roma, 12 giugno 2013
