Carceri, Meloni: Grazie a emendamento FdI aumenta pena per stalking

«La Commissione Giustizia della Camera approva l’emendamento di Fratelli d’Italia sull’aumento della pena da 4 a 5 anni per lo stalking. Grazie a questo provvedimento viene corretta l’incredibile modifica del Senato al dl ‘svuota carceri’ che prevedeva l’esclusione della custodia cautelare per questo reato.
  
Avevamo detto che non saremmo rimasti a guardare e abbiamo mantenuto la parola presa con tutte le vittime che meritano giustizia e con tutti i cittadini onesti ai quali lo Stato deve garantire la sicurezza.
Attendiamo ora l’approvazione definitiva di Montecitorio».
È quanto dichiara il presidente dei deputati di Fratelli d’Italia, Giorgia Meloni.
Roma, 1 agosto 2013
