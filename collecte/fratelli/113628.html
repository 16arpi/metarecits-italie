Pirateria, Butti: Governo accolga mia proposta

“Lo scorso novembre Fratelli d’Italia, a mia prima firma, ha depositato una proposta di legge che in pochi minuti sanerebbe la questione riguardante la pirateria online degli eventi sportivi. Mi auguro che l’esecutivo prenda in esame quanto prima questa soluzione: il “traffico” attualmente gestito dalla criminalità organizzata, infatti, non solo infrange la legge, ma procura danni ingenti innanzitutto al mondo dello sport. Per questo accolgo con favore l’iniziativa dei colleghi deputati del Pd, Luca Lotti e Antonello Giacomelli che hanno presentato oggi la loro proposta di legge per contrastare in maniera efficace la pirateria online”. 

Lo dichiara Alessio Butti, deputato e responsabile TLC di Fratelli d’Italia. 

