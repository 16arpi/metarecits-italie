DL Sostegni, Bignami: da governo ennesimo intervento inadeguato per famiglie e imprese

“Se confermate, le bozze di decreto in sostegno delle famiglie e delle aziende italiane riguardanti i rincari energetici si presentano largamente insufficienti. Manca qualsiasi visione di sistema, qualsiasi capacità di risposta stabile sulla prospettiva congiunturale, oltre che di medio e di lungo termine. È l’ennesimo intervento tampone, parziale, inadeguato e non idoneo a dare una risposta concreta alle famiglie e alle aziende italiane. Il governo deve fare di più anche perché si tratta di una situazione che affligge il nostro sistema economico e sociale ormai da troppi mesi. Per Fratelli d’Italia si devono sbloccare le estrazioni di gas nazionale, rivedere i meccanismi di pricing, garantire tramite sace i player energetici, agire in sede Ue sugli stoccaggi, sui tempi di attuazione della transizione ecologica e sul quadro geopolitico, garantire l’approvvigionamento alle aziende a prezzo di produzione. L’Esecutivo ha avuto tutto il tempo per studiare risposte adeguate e non può scaricare sugli italiani e sul sistema produttivo e imprenditoriale la propria incapacità.

Lo dichiara Galeazzo Bignami, deputato e responsabile nazionale del dipartimento Imprese e Mondi produttivi di Fratelli d’Italia.
