Siae, FdI: Sosteniamo nomina Mogol a presidenza, poi chiederemo incontro per rilanciare proposta FdI

“Fratelli d’Italia sostiene convintamente la proposta di nomina di Mogol alla Presidenza della SIAE perché siamo certi che una figura così autorevole, competente e prestigiosa, abbia tutti i requisiti per guidare al meglio un ente così importante.”
Lo dichiarano il sen. Antonio Iannone e i deputati Paola Frassinetti e Federico Mollicone rispettivamente vicepresidente e capigruppo FDI della commissione Cultura della Camera.
“Fratelli d’Italia – aggiungono i parlamentari di FDI – chiederà però un incontro con Mogol e la Direzione, per rilanciare la proposta di Giorgia Meloni e di FDI che presenteremo affinché vengano esentate le manifestazioni senza scopo di lucro dalle percentuali dei diritti imposti dalla SIAE e per rivedere la percentuale oggi dovuta su finanziamenti culturali da parte di enti locali ad associazioni perché, fermo restando che il diritto d’autore va tutelato, non si può speculare sulla creatività di chi si aggiudica un progetto culturale o organizza un evento no profit”.
