Referendum, Meloni: Dove sono interessi grande finanza non ci sono gli interessi del popolo italiano


«C’è un grosso interesse da parte di alcuni mondi, che riguardano soprattutto la finanza del mercato, a tenere in piedi Renzi che è il loro burattino. In questi anni abbiamo imparato che dove sono gli interessi della grande finanza non ci sono quelli del popolo italiano. E se il Financial Times o il Wall Street journal dicono che è importante che in Italia vinca il sì al referendum sulla riforma costituzionale considero questa un’altra buona ragione per votare no il prossimo 4 dicembre. Renzi ha usato toni duri con l’Ue? Renzi è un grande animale da campagna elettorale e quello che fa in campagna elettorale non fa testo: finite le elezioni torna sempre indietro rispetto a quello che aveva annunciato».
Lo ha detto nel corso di “L’Aria che tira” il presidente di Fratelli d’Italia, Giorgia Meloni.
