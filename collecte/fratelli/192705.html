Piano Mattei: grazie a Meloni Italia determinante in Ue nel dialogo con Africa

“Dall’Ue arriva l’ok al riconoscimento della strategicità, nazionale ed europea, del piano Mattei sul fronte energetico. Il piano, che figura tra i 15 progetti nazionali sostenuti da Bruxelles, permetterà alla nostra Nazione di diventare un importante hub energetico che collega Europa ed Africa. Il presidente Meloni ha avuto la lungimiranza di comprendere che grazie alla sua posizione nel Mediterraneo, l’Italia può giocare un ruolo determinante nel dialogo con i Paesi africani, riacquistando quella centralità – andata perduta negli anni – ma che un tempo aveva”.
Lo dichiara in una nota, Tommaso Foti, capogruppo di Fratelli d’Italia alla Camera.
