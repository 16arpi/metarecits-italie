Uccisione ladro, Crosetto: bene Cicchitto, ma suo pensiero incoerente

«L’on. Cicchitto ha ragione quando chiede se in questo paese esista ancora il diritto di difendersi di fronte alle aggressioni continue e sempre più diffuse di una delinquenza che non paga mai. Dovrebbe però anche avere la coerenza di chiedersi se sia giusto rimettere in circolo migliaia di malfattori come succederà per colpa di questo assurdo dl voluto dal governo che lui sostiene. Questo svuota carceri è un ennesimo invito a delinquere per tutti coloro che vedranno che in Italia il delitto paga bene e non costa nulla».
È quanto dichiara Guido Crosetto, coordinatore nazionale di Fratelli d’Italia.
Roma, 2 luglio 2013
