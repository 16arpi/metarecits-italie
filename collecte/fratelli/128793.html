Siccità: bene ok a Odg che impegna Governo a sostenere sistema agricolo

“C’è un campanello di allarme che è stato sollevato da imprese e territorio: la scarsità della risorsa idrica. Il fiume Po ed i suoi affluenti non dispongono dell’acqua necessaria per rispondere alle esigenze del comparto agricolo nel Nord Ovest, il Piemonte, tra tutte, è in grande difficoltà, e con esso anche la Provincia di Cuneo. Se questa emergenza si protraesse ulteriormente e si ritrovasse combinata con la scarsità di materie prime agricole dovuta alla guerra tra Russia e Ucraina sarebbe una tragedia per tutti noi. Per questo con l’ordine del giorno di FdI a prima firma Monica Ciaburro, accolto dall’esecutivo, abbiamo impegnato il Governo ad attivare lo stato di emergenza per la siccità in Piemonte ed a disporre tutte quelle iniziative di potenziamento delle polizze agricole e di investimento sul territorio per migliorare la raccolta e l’impiego della risorsa idrica. Su questo tema la nostra attenzione resta altissima e continueremo ad insistere per ottenere risposte concrete.”

Lo dichiarano in una nota Monica Ciaburro e Maria Cristina Caretta, rispettivamente Segretario e Capogruppo di Fratelli d’Italia in commissione Agricoltura a Montecitorio.
