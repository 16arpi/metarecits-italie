Consiglio dei ministri: fisco amico e in linea con altri Paesi Ue

“Il Consiglio dei ministri ha approvato il decreto legislativo che attua la delega fiscale in materia di riordino del sistema nazionale della riscossione che consentirà di combattere l’evasione vera e che costruisce un fisco alleato di chi produce ricchezza e non più nemico o vessatore. La misura, fra le altre cose, prevede un allungamento dei tempi dei piani di rateizzazione del pagamento dei debiti con il Fisco, fino ad un massimo di 120 rate per i contribuenti che dimostrano di essere in una situazione di obiettiva difficoltà e la tempestiva notifica di pagamento entro 9 mesi dall’affidamento del carico. Verrà inoltre creata una commissione ad hoc che lavorerà per ridurre il magazzino delle cartelle non riscosse, che attualmente ammonta a 1.200 miliardi di euro. Grazie al governo Meloni l’Italia si allinea agli altri principali Paesi europei, con una riscossione più veloce ed efficiente a vantaggio degli italiani”.
Lo dichiara Tommaso Foti, capogruppo di Fratelli d’Italia alla Camera.
