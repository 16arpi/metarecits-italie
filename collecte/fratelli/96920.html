Alpino morto: Le condoglianze di La Russa

“E’ con grande dolore che ho appreso la notizia della morte dell’alpino del Settimo Reggimento Williams Tracanna durante una esercitazione sulle Dolomiti. Desidero esprimere le mie più sincere condoglianze ai familiari del ragazzo, colpiti dal più grande dei dolori.
  
Ai vertici della Difesa, al Capo di Stato Maggiore dell’Esercito gen. Claudio Graziano e a tutti gli uomini e le donne in divisa che tutti i giorni in Italia e all’estero dedicano la propria vita per la Patria, va il mio pensiero affettuoso e la mia gratitudine”.
Lo dichiara Ignazio La Russa, deputato di Fratelli d’Italia-Alleanza Nazionale.
Roma, 17 aprile 2014
