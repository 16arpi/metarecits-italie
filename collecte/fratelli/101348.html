Migranti, Meloni: Obama usi navi Nato e Usa per trasportare profughi e clandestini negli Stati Uniti

«Nel corso dell’incontro col Presidente Mattarella, Barack Obama ha dichiarato di voler utilizzare i mezzi NATO e USA per affrontare l’emergenza immigrazione nel Mediterraneo. Molto bene. Gli consigliamo allora di caricare su queste navi quanti più profughi, immigrati e clandestini possibile e di trasportarli direttamente negli Stati Uniti e dimostrare così la grande accoglienza e solidarietà di cui è capace il premio Nobel per la pace. Perché se Obama avesse, invece, in mente di istituire un servizio traghetto dal Nord Africa e dal Medio Oriente per chi vuole arrivare illegalmente in Europa, gli diciamo chiaramente che ha sbagliato i suoi calcoli. Piuttosto, utilizziamo le navi militari della NATO per fermare i barconi e pattugliare i confini esterni dell’Unione Europea».
È quanto scrive su Facebook il presidente di Fratelli d’Italia, Giorgia Meloni.
