Dopo la vittoria elettorale torna a riunirsi il &#8220;Dipartimento Italiani nel Mondo&#8221; di Fratelli d&#8217;Italia

Il Dipartimento Italiani nel Mondo di FDI è convocato virtualmente domenica 11 dicembre con all’ordine del giorno: il quadro organizzativo; il rapporto delle realtà all’estero con il governo, il parlamento e le istituzioni; il tesseramento e la ratifica dei circoli; le riforma legge elettorale estero, Cgie e Comites; le richieste per una nuova legge sulla cittadinanza; i servizi consolari; le segnalazioni, idee e proposte per iniziative parlamentari, urgenze ed emergenze delle comunità all’estero.
“L’obiettivo – spiega il sen. Roberto Menia, responsabile del dipartimento, in una nota – è riprendere assieme il nostro cammino nel mondo. Dopo la vittoria elettorale, l’insediamento del governo con Giorgia Meloni prima premier donna della storia d’Italia, è bello, oltre che doveroso, ritrovarci a discutere, programmare, organizzare, lanciare idee e proposte per questa straordinaria stagione di Fratelli d’Italia”. (fonte: aise) 
