Regionali; Marche: Acquaroli, grazie a Meloni e Salvini per stima&#8230;

…SIAMO L’UNICA ALTERNATIVA A DUE CENTROSINISTRA. «Ringrazio Giorgia Meloni e Matteo Salvini per la stima e la fiducia. Sono orgoglioso di poter rappresentare nelle Marche l’alternativa al renzismo che dilaga a sinistra e in una parte del centrodestra che sembra non voler più vincere. Siamo noi l’unica forza in grado di contrapporsi ai due centrosinistra: quello dell’apparato post-comunista rappresentato dal Pd e da Ceriscioli e quello trasformista di Spacca. Nelle prossime ore metteremo a punto il programma comune con Luca Paolini, che ringrazio per la sensibilità politica dimostrata, e gli amici della Lega Nord. Parleremo di sanità di qualità, di difesa dell’industria marchigiana da speculazione e delocalizzazione, di tutela di agricoltura e pesca, di valorizzazione del turismo, di difesa delle nostre coste e delle imprese balneari minacciate dalla direttiva Bolkestein, di immigrazione da regolamentare e sicurezza da garantire. Sono convinto che tanti elettori, delusi di centrodestra ma non solo, daranno fiducia a questo progetto nuovo e coraggioso».
È quanto dichiara Francesco Acquaroli, candidato governatore delle Marche per Fratelli d’Italia-An e Lega Nord.
