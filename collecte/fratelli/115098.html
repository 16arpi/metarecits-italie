Fisco, FdI: Introduzione degli Isa ha creato problemi a contribuenti

Fratelli d’Italia presenta interrogazione a Governo
“Con l’introduzione degli ISA (Indici Sintetici di Affidabilità) si sono creati molti problemi che hanno portano un danno ai contribuenti e soprattutto ai professionisti. Questo strumento non dà garanzie al contribuente così come avveniva con gli Studi di Settore e porta ad una ulteriore burocratizzazione e complicazione del sistema. Il Governo aveva introdotto questo nuovo strumento per superare i tanto invisi Studi di Settore ma ad oggi le perplessità sono innumerevoli sia per i contribuenti che per i professionisti che lamentano l’aumento degli adempimenti senza peraltro ottenere i benefici attesi. Fratelli d’Italia presenterà una interrogazione a risposta immediata in Commissione Finanze per chiedere se è come il Governo intenda intervenire sull’introduzione dell’ISA”.
Lo dichiarano in una nota congiunta i deputati di Fratelli d’Italia Francesco Acquaroli, Marco Osnato e Wanda Ferro.
