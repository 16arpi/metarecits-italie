Taglialatela: Fuori la verità su Quarto

“Trovo assolutamente giusta l’idea di una audizione del sindaco di Quarto, avv. Rosa Capuozzo, in Commissione Parlamentare Antimafia”, questo quanto dichiarato dell’on.Marcello Taglialatela, componente della commissione stessa, nel sostenere l’idea di una audizione del sindaco di Quarto in commissione antimafia per chiarire tutto l’accaduto e non lasciare zone di ombra.
“Le notizie comparse sui giornali e le relative polemiche potranno trovare un luogo ideale per i chiarimenti necessari.
Il comune  flegreo, che ha subito più volte nel recente passato l’umiliazione di uno scioglimento per infiltrazioni camorristiche, ha bisogno di verità ed il sindaco dovrà rispondere alle accuse politiche che gli vengono mosse.
Come Fratelli d’Italia preferiamo evitare, contrariamente ad altri, le battaglie strumentali e scandalistiche”, ha aggiunto il Parlamentare di Fratelli d’Italia – An.
“Spero che l’incontro possa essere organizzato al più presto ed in quella sede sarà possibile capire se gli attacchi sono fondati oppure strumentali.
Chiederò  al presidente Bindi di fissare una data il più possibile ravvicinata”, ha concluso ilDeputato di Fdi-An.
