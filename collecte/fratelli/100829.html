​Arte sacra vietata a scuola: blitz di FdI contro la censura

Impediscono ai bambini di visitare le opere dell’arte sacra? A portare i quadri a scuola ci pensa Fratelli d’Italia, che questa mattina ha effettuato un blitz davanti alla scuola elementare Matteotti, al centro delle polemiche in questi giorni per la scelta di annullare la visita dei bambini alla mostra “Bellezza Divina”, in corso a Palazzo Strozzi. Una copia di quattro opere – “La Pietà” di Van Gogh, “Il bacio di Giuda” di Montanari, “L’ultima cena” di Spencer, “La crocifissione bianca” di Chagall (quella che Papa Francesco ha definito una delle sue opere preferite) – riprodotte su cartone ed esposte all’uscita dei bambini dal plesso didattico di viale Morgagni, per consentire loro di vederle. L’iniziativa si è svolta senza l’esposizione di alcun simbolo né striscioni di partito.
 
“Abbiamo scelto di mettere in atto una manifestazione simbolica – ha detto il capogruppo di Fratelli d’Italia in Regione Giovanni Donzelli – contro la stupidità di negare ai bambini l’occasione di visitare una così alta espressione d’arte. Nella storia solo i peggiori totalitarismi hanno provato a censurare l’arte. Oggi lo sdegno è unanime per l’orrore dei templi distrutti dall’Isis – aggiunge – ma da noi il fervore ideologico di alcuni insegnanti e genitori rischia di far perdere loro la lucidità: a far chiarezza su come sia potuta accadere questa vicenda saranno gli ispettori del Ministero, che ci auguriamo valutino con attenzione le attitudini di questi pseudo-educatori. Questa è la nostra civiltà e non permetteremo a nessuno di cancellarla”.
 
“Il 25 dicembre pomeriggio andremo a trovare insegnanti e preside della Matteotti – annuncia il capogruppo di Fratelli d’Italia in Comune di Firenze Francesco Torselli – siamo sicuri che nel giorno di Natale saranno a scuola a lavorare per non offendere la sensibilità degli alunni: così potremo discutere con loro dei programmi didattici della scuola e delle visite alle mostre per l’anno 2016”.​






				Blitz di FdI contro la censura
				




				Blitz di FdI contro la censura
				




				Blitz di FdI contro la censura
				




				Blitz di FdI contro la censura
				


