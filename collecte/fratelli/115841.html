Ue-Gentiloni, Fitto: Modifica del Patto di Stabilità  e concessione di maggiore flessibilità finalizzata alla vera crescita 




Modifica del Patto di Stabilità  e concessione di maggiore flessibilità finalizzata alla vera crescita: sono questi i temi delle domande che il co-presidente del gruppo europeo ECR-FRATELLI D’ITALIA, Raffaele Fitto, ha rivolto al commissario europeo agli Affari Economici, Paolo Gentiloni. L’on. Fitto ha chiesto che la modifica riguardi lo scomputo dal patto di stabilità della quota del co-finanziamento nazionale dei fondi europei , solo così si avrebbe la certezza che i Fondi Europei destinati all’Italia e alle Regioni possano essere effettivamente spesi e diventare moltiplicatori in termini di sviluppo e crescita dei territori. La seconda richiesta ha, invece, riguardato le Leggi di stabilità che ogni Governo sta inviando alla Commissione Europea. L’on. Fitto ha chiesto sì maggiore flessibilità, ma solo per quei governi che prevedono investimenti veri e taglio della pressione fiscale. Non, come è avvenuto negli ultimi anni, solo per aumentare inutilmente la spesa pubblica. Su questi temi , ha dichiarato l’on . Fitto , incalzeremo la Commissione Europea in questo mandato. 







