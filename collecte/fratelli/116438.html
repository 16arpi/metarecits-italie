Almaviva, Rizzetto: Governo apra tavolo di concertazione. FdI presenta interrogazione

“Siamo al fianco dei lavoratori di Almaviva esclusi dalla clausola sociale. Persone che ingiustamente rischiano di perdere il loro posto di lavoro per un cambio di appalto. Il mancato accordo tra aziende uscenti e gruppo subentrante ha pregiudicato la corretta individuazione di tutti i lavoratori da salvaguardare, non per questo ne devono pagare le conseguenze i dipendenti e le loro famiglie. Chiediamo l’immediata apertura di un tavolo di concertazione tra i Ministeri del Lavoro e Sviluppo economico per tutelare i lavoratori. Ciò anche per non disperdere la loro importante professionalità acquisita presso il servizio Contact Center Inps”.
E’ quanto dichiara il capogruppo della Commissione lavoro di Fratelli d’Italia, Walter Rizzetto, che ha presentato un’interrogazione al governo per una corretta applicazione della clausola sociale.
