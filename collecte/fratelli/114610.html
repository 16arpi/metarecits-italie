Varchi, no a Palamara candidato ad autorità garante protezione dati personali

FDI chiede rinvio voto.
“Questa Aula si accinge a votare i componenti dell’Autorità Garante per la Protezione dei dati personali e tra le candidature pervenute e pubblicate sul sito della Camera c’è anche quella di Luca Palamara, che nel curriculum vitae espone i suoi studi e le sue attività come componente di ANM, del CSM e della sua attività in Procura ma non fa menzione della indagine per corruzione nei suoi confronti. Fratelli d’Italia chiede di sapere cosa ne pensa la maggioranza di governo e se non si ritiene opportuno tra i tanti rinvii disposti oggi rinviare anche questa votazione per fare in modo che la lista dei candidati sia vagamente più accettabile”.
Così Carolina Varchi, deputato di Fratelli d’Italia e capogruppo FDI in commissione Giustizia intervenendo in aula.
