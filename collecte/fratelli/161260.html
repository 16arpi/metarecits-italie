Roma, Foti: sdegno per distruzione corona Di Nella

“Esprimo profondo sdegno ed indignazione nell’apprendere che una vile mano ha incendiato la corona di fiori deposta in onore di Paolo Di Nella, a Roma. Il militante di destra venne ucciso a Roma dall’odio comunista nel febbraio del 1983. Quello della distruzione della corona é un oramai troppo ciclico episodio di quella violenza politica che combattiamo quotidianamente, in favore di una dialettica e di un confronto che, pure nell’asprezza, non può né deve sconfinare al di fuori del vivere civile. Sarà nostra cura deporre una nuova corona di fiori per onorare la memoria di un ragazzo ucciso quando non aveva ancora compiuto vent’anni, per l’impegno sociale e culturale in favore della sua città”.

Lo dichiara il capogruppo di Fratelli d’Italia alla Camera dei deputati, Tommaso Foti.
