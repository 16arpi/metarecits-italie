Marò, FdI: Grave ennesimo rinvio Corte Suprema indiana

 
  
“E’ passato nel totale silenzio mediatico e politico l’ennesimo rinvio della Corte Suprema indiana chiamata a decidere sul caso dei due marò italiani. Ad oltre un anno dal loro arresto, le autorità di Nuova Delhi dimostrano ancora una volta una gravissima mancanza di rispetto non solo per i due militari ma anche per l’Italia. Ancora peggio riesce a fare il governo Monti che, non pago dell’ultima figuraccia internazionale su questo tema, accetta di buon grado e senza battere ciglio, l’ennesimo ingiustificato rinvio. Ci auguriamo che non diventi mai realtà l’indiscrezione riportata da alcuni media secondo i quali l’attuale premier uscente sarebbe un papabile ministro degli Esteri del prossimo governo.
 
Ci lascia letteralmente basiti l’idea di dover continuare ad affidare a Monti sia le sorti di Salvatore Girone e Massimiliano Latorre che la credibilità del nostro Paese”.  
 
Lo dichiarano i tre fondatori di Fratelli d’Italia, Ignazio La Russa, Guido Crosetto e Giorgia Meloni.
Roma, 23 aprile 2013
