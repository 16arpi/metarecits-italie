Governo, La Russa: Renzi svende Italia per mancette elettorali

“Il premier Renzi svende l’Italia per racimolare risorse per mancette elettorali. Chiederemo al ministro Padoan di spiegare i temini dell’acquisizione da parte della Cina di quote di Terna e Snam.
  
Si tratta di eccellenze italiane che implicano il sistema delle reti, quindi sistemi strategici per l’economia e la sicurezza del Paese. Va bene promuovere investimenti esteri nel nostro Paese ma domandiamoci: la Cina consentirebbe all’Italia di comprare la sua rete elettrica? E Francia o Germania consentirebbero mai a potenze straniere di comprare reti strutturali di una tale importanza?”. Lo dichiara Ignazio La Russa, deputato di Fratelli d’Italia-Alleanza Nazionale.
Roma, 24 luglio 2014
