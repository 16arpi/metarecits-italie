Pantani, Rizzetto: Archiviazione è incomprensibile, interrogazione a ministro giustizia Bonafede

“Non comprendo come sia possibile che la magistratura abbia archiviato la vicenda della morte di Marco Pantani nonostante ci siano ancora molte importanti circostanze sulle quali occorre fare luce. Le nuove rivelazioni in Commissione Antimafia del generale Umberto Rapetto rendono doverosa un’immediata riapertura delle indagini, poiché a quanto emerge, il giorno della morte Pantani non era da solo e  alcuni testimoni hanno riferito che nello stesso giorno della sua morte, il ciclista chiese aiuto perché qualcuno lo intimoriva. Tutto ciò, insieme a quanto resta di irrisolto in questa tragica vicenda, va a smentire di fatto l’adeguatezza dell’intervenuta archiviazione”.
Lo dichiara Walter Rizzetto, deputato di Fratelli d’Italia presentando una interrogazione al ministro della Giustizia Bonafede.
