Borsellino, Meloni: Ha lasciato a giovani generazioni insegnamento più grande nella lotta alla mafia

“Diceva Paolo Borsellino: “se la gioventù le negherà il consenso anche la misteriosa onnipotente mafia svanirà come un incubo”. Questo è il più grande insegnamento che si possa dare a qualcuno sul tema della lotta alla mafia: per vincerla davvero sono i singoli a dover dire no. Credo che Paolo Borsellino abbia lasciato un insegnamento fondamentale, soprattutto alle giovani generazioni e come ho raccontato tante volte il 19 luglio del 1992 è una data che ha segnato la mia vita. Ricordo l’immagine della devastazione di via D’Amelio e di aver pensato: basta, bisogna fare qualcosa, bisogna muoversi, bisogna mobilitarsi. E decisi di bussare alla sezione dell’allora Fronte della Gioventù, il movimento giovanile del MSI, soprattutto perché volevo combattere contro la mafia. E la lotta alla mafia è rimasto un caposaldo della mia storia politica.
Quest’anno purtroppo per ragioni di carattere familiare legate a mia figlia, non sarò a Palermo alla tradizionale fiaccolata che si celebra ogni anno. Ci sarà ovviamente la delegazione di Fratelli d’Italia”.
Lo ha detto nel corso dell’intervista con Repubblica.it il presidente di fratelli d’Italia, Giorgia Meloni.
