DL Aiuti, Calandrini: in ritardo la pubblicazione in GU, governo si muova

“Che fine ha fatto il DL Aiuti che è stato approvato lo scorso 3 maggio in Consiglio dei Ministri? Dopo due settimane, non c’è traccia del testo del decreto in Gazzetta Ufficiale. Ieri la sottosegretaria all’Economia Guerra aveva dichiarato che sarebbe arrivato in Gazzetta Ufficiale in serata, ma evidentemente ciò non è avvenuto. Forse il Governo sta tentando di accontentare qualche forza di maggioranza con qualche modifica dell’ultimo minuto. Intanto il Paese aspetta e soffre questo ritardo ingiustificato. È evidente che il Governo Draghi è ancora fermo alla politica degli annunci quando il Paese ha bisogno di misure concrete e immediate. Non si perda altro tempo: Il Decreto vada in Gazzetta Ufficiale e inizi alla svelta anche il percorso parlamentare”.
Lo dichiara il senatore Nicola Calandrini, capogruppo di Fratelli d’Italia nella V Commissione Bilancio.
