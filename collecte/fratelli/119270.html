Covid, Rampelli: Dalle mascherine fantasma a quelle fuffa. Regione Lazio avrebbe speso 40 mln di dpi che nessuno ha visto nè utilizzato

“A quanto pare alla Regione Lazio dopo le ‘mascherine fantasma’ siamo alle ‘mascherina fuffa’. E’ notizia di oggi che l’Agenzia delle Dogane avrebbe bloccato 5 milioni di mascherine, certificate per gli ospedali, una commessa per 22 milioni di euro affidata sembrerebbe dalla Protezione civile del Lazio – al prezzo di 3,50 euro l’una – alla European Network Tlc. Il quadro si fa ancora più inquietante, vicenda che Fdi ha denunciato fin da subito a tutti i livelli fino in Parlamento, e dopo i silenzi da parte della ministra Lamorgese alle nostre interrogazioni ci siamo trovati costretti a presentare un esposto alla Procura, che depositeremo nei prossimi giorni. Se di truffa o di sòla si tratta sarà la magistratura a fare chiarezza, di certo qualcuno ha ciurlato nel manico: la Regione Lazio di Zingaretti ha pagato 40 milioni di mascherine che nessuno ha visto né utilizzato”.
E’ quanto dichiara in una nota Fabio Rampelli, vicepresidente della Camera e deputato di Fdi.
