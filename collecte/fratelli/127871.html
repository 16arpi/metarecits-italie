PE, Meloni: congratulazioni a neo Presidente Roberta Metsola e buon lavoro al Vice Presidente Roberts Zile

«Congratulazioni al neo presidente del Parlamento europeo Roberta Metsola, amica dell’Italia e con idee compatibili con le nostre su tanti temi. Per questo gli eurodeputati di FdI l’hanno sostenuta, fiduciosi che saprà garantire al meglio la democrazia europea. Buon lavoro».
Lo scrive su Twitter il presidente di Fratelli d’Italia, Giorgia Meloni, che in un tweet successivo si rivolge anche al nuovo vice presidente Roberts Zile.
«Buon lavoro all’amico Roberts Zile. Con la sua elezione i Conservatori di Ecr tornano ad esprimere un vice presidente del Parlamento Europeo. Cresce la Destra di governo anche in Europa e rafforza un centrodestra alternativo alla sinistra. Avanti così».
