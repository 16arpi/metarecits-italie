Comunali Roma, Meloni: Continueremo a batterci per tutelare chi garantisce la nostra sicurezza

«Ci tengo a ringraziare le nostre Forze Armate, le nostre Forze di Polizia e il personale di sicurezza dell’ATAC per il grande lavoro che svolgono quotidianamente. Intendo farlo perché non voglio prestare il fianco a equivoci. L’episodio di questa mattina davanti ai tornelli della stazione Magliana della metro B è stato spiacevole, ma non può essere attribuito agli uomini e alle donne che ogni giorno lavorano in condizioni spesso difficili per difendere e garantire la nostra sicurezza. Sono il nostro fiore all’occhiello e il nostro orgoglio. Continueremo a batterci in ogni sede perché le Istituzioni riconoscano loro il dovuto rispetto e li mettano in condizioni di lavorare con gli strumenti adeguati».
E’ quanto scrive su Facebook il Presidente di Fratelli d’Italia e candidato a sindaco di Roma Giorgia Meloni.
