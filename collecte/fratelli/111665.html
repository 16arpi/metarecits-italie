Global Compact. Rauti: Non sottoscriverlo è atto da patrioti. Appello FdI a governo e Lega contro firma

“Fratelli d’Italia dice ‘no’ al Global compact e chiede a tutte le forze che davvero si dicono contrarie all’invasione della nostra Nazione e sono a favore della difesa dei confini di unirsi al nostro appello. Un appello rivolto al governo e in particolare alla Lega, alla quale chiediamo di non avallare una firma che nei fatti consentirebbe, di migrare senza nessuna regola e indipendente dalle ragioni della migrazione. La sottoscrizione del Glogal Compact consente di continuare la politica ‘buonista’ e filo Soros della sinistra. Non sottoscriverlo è un atto da patrioti e FdI come sempre è schierata a difesa dell’Italia e della Patria”. Lo dichiara il vicepresidente vicario del gruppo di Fratelli d’Italia al Senato, Isabella Rauti.
