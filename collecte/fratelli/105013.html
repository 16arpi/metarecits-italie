Carabinieri, La Russa: Fieri di loro. Arma è baluardo di legalità, democrazia e sicurezza

“In occasione del 203° anniversario di fondazione dell’Arma dei carabinieri, desidero rivolgere i miei auguri e il mio ringraziamento a tutti gli uomini e donne in divisa, dal comandante generale Tullio Del Sette fino ai tanti ragazzi e ragazze che anche nelle stazioni più lontane e isolate della penisola, rappresentano un punto di riferimento costante per tutti i cittadini”.
Lo dichiara Ignazio La Russa, deputato di Fratelli d’Italia.
“Da oltre 200 anni – conclude La Russa – in Italia e all’estero, i carabinieri sono un baluardo indiscusso di legalità, democrazia e sicurezza. Un orgoglio italiano di cui andare fieri. Un pensiero speciale infine, desidero rivolgerlo ai familiari dei tanti, troppi, caduti in servizio. A tutti loro, giunga la mia sincera gratitudine e riconoscenza”.
