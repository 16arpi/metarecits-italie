Pnrr, Lollobrigida: in decreto mancetta per navigator

“In commissione Bilancio alla Camera, la maggioranza presenta un emendamento al Pnrr per garantire l’assunzione dei navigator, con facoltà di proroga, da parte delle Regioni. A tutti gli effetti si tratta di una mancetta elettorale destinata a quelle figure professionali che avrebbero dovuto trovare un’occupazione ai percettori del reddito di cittadinanza e che invece, come dimostrano i numeri, sono state incapaci di farlo. E’ clamoroso che le forze politiche che sostengono il governo Draghi continuino a utilizzare specifici decreti legge solo per piazzare le proprie bandierine e non per migliorare, come in questo caso, il Piano nazionale di ripresa e resilienza”. 
Lo dichiara il capogruppo di Fratelli d’Italia alla Camera, Francesco Lollobrigida.
