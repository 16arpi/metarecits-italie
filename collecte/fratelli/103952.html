Amri, Meloni: Sia lo stato italiano a premiare agenti Scatà e Movio, Mattarella conferisca loro medaglia d&#8217;oro


«La Merkel e il governo tedesco hanno deciso di non premiare i due agenti italiani che hanno ucciso Amri, il terrorista islamico autore della strage al mercatino di Natale di Berlino. Poco importa: noi crediamo che debba essere lo Stato italiano a premiare questi due eroi con una medaglia d’oro al valore civile. Fratelli d’Italia lo ha chiesto subito con una petizione popolare al Presidente della Repubblica Mattarella e oggi torniamo a ribadirlo».
Lo ha scritto su Facebook il presidente di Fratelli d’Italia, Giorgia Meloni, che ha poi aggiunto il link per sottoscrivere la petizione popolare lanciata da FdI lo scorso dicembre sulla piattaforma online Change.org per chiedere al Capo dello Stato di conferire agli agenti Scatà e Movio la medaglia d’oro al valor civile.
