Carabinieri, La Russa: Gratitudine a Gallitelli, buon lavoro a Del Sette

“Desidero rivolgere i miei ringraziamenti e la mia gratitudine al generale Leonardo Gallitelli che in questi anni è stato punto di riferimento importante e costante per l’Arma dei Carabinieri.

Al generale Tullio Del Sette, con il quale negli anni passati ho avuto modo di collaborare e di apprezzarne personalmente le grandi qualità umane e professionali, vanno i miei sinceri auguri di buon lavoro. L’Arma dei Carabinieri era e rimane in ‘buone mani’ e continuerà ad essere un baluardo a difesa della libertà e della democrazia”.
Così Ignazio La Russa, deputato di Fratelli d’Italia-An conversando con i giornalisti a margine della cerimonia di avvicendamento del Comandante generale dell’Arma dei Carabinieri.
Roma, 16 gennaio 2015
