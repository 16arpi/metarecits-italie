Europee: Domani a Bruxelles Giorgia Meloni incontra Le Pen e conservatori

Ore 17 conferenza stampa. Domani, mercoledì 2 aprile 2014, il presidente nazionale di Fratelli d’Italia – Alleanza Nazionale, Giorgia Meloni, sarà a Bruxelles per una serie di incontri con i leader dei movimenti europei che si battono per un’Europa di Nazioni libere e sovrane.
  
Alle ore 15.30, presso la Sala WIB 06M099 del Parlamento europeo, la delegazione di FdI-AN guidata dal presidente Meloni e di cui fanno parte tra gli altri gli europarlamentari Carlo Fidanza e Magdi Cristiano Allam, incontrerà i vertici del gruppo ECR (European Conservative and Reformists) guidati dal presidente Martin Callanan.
A seguire, alle ore 16.15, presso la Sala ASP 01E201 del Parlamento europeo, si svolgerà l’incontro con la leader del Front National, Marine Le Pen. Per i cineoperatori e i fotografi che seguiranno l’evento sarà possibile effettuare un giro di tavolo.
Alle ore 17, presso la Sala stampa del Parlamento europeo, Giorgia Meloni insieme alla delegazione di FdI-AN terrà una conferenza stampa per relazionare sull’esito degli incontri e sulle prospettive di FdI-AN in vista delle elezioni europee del 25 maggio.
 
Roma, 1 aprile 2014
