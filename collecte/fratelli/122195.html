Stellantis, Meloni: Ai francesi il controllo totale della società. Governo italiano incapace di difendere gli interessi nazionali, via subito

«Dalla fusione di FCA e PSA nasce Stellantis, che diventerà il quarto produttore mondiale di automobili. La nuova società sarà controllata da PSA, colosso automobilistico transalpino partecipato direttamente dallo Stato francese. Ai francesi andrà la maggioranza del Board, il Ceo, il vicepresidente e il rappresentante dei sindacati, ovvero il controllo totale della società. Una trattativa durata mesi, dove il grande assente è stato il Governo italiano, incapace di difendere gli interessi nazionali e sempre più asservito a quelli stranieri. L’armata Brancaleone che siede abusivamente a Palazzo Chigi continua a fare danni inenarrabili, esponendo il tessuto industriale della Nazione agli assalti della speculazione e dei predatori internazionali. Via subito!».
Lo scrive su Facebook il presidente di Fratelli d’Italia, Giorgia Meloni.
