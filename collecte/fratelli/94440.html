De Priamo: Catarci faccia tosta, illustri suo operato

È incredibile la faccia tosta di Catarci, invece di riconoscere il grande sforzo dell’Amministrazione capitolina, che in questi anni è intervenuta sulle strade di grande viabilità e a supporto dei municipi, battibecca con arroganza facendo finta di non sapere che le competenze in XI Municipio sono esclusivamente sue e che Roma Capitale è intervenuta più e più volte a supporto dei municipi. Catarci, che ha spesso denunciato la scarsità di fondi per il Municipio illustri piuttosto il suo operato, tenuto conto che in molte zone del municipio vengono segnalate diverse criticità.  
È quanto dichiara, in una nota, il presidente della Commissione Ambiente e consigliere di Roma Capitale di ‘Fratelli d’Italia – Centrodestra nazionale’, Andrea De Priamo. Roma, 21 gennaio 2013
