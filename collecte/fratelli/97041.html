Ultrà, La Russa: Alfano indebitamente continua a tenere cdx nel nome partito

“Alfano  e’ una foglia di fico e se ha un briciolo di dignità deve dimettersi. Che ci sta a fare in questo governo se ogni volta deve difendere cose nelle quali non crede? Ci ha detto che non crede nella riforma del Lavoro, ci ha detto che non crede nella riforma del Senato così come è ora, ci ha detto che non crede alla metà delle cose che dice Renzi e poi è qui, anche oggi, a difendere l’indifendibile.
  
E’ una foglia di fico che prima si toglie e meglio è per l’Italia e per quel centrodestra che indebitamente continua a volere nel nome del suo partito. Il commento a quanto avvenuto a Roma nel pre partita lo potrei affidare al compianto De Andrè il quale nella canzone Don Raffaè si chiedeva ‘lo Stato che fa’, così come ora ce lo chiediamo noi”.
Così Ignazio La Russa, deputato di Fratelli d’Italia-Alleanza Nazionale intervenendo in Aula sull’informativa del ministro Alfano.
Roma, 7 maggio 2014
 
 
