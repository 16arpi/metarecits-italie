Coronavirus, Varchi: Subito pagamenti per avvocati e consulenti con gratuito patrocinio

“Il Governo che abbandona liberi professionisti e partite IVA che dovranno fronteggiare da soli l’emergenza coronavirus, adesso paghi almeno i debiti maturati nei loro confronti. Nel solo comparto giustizia, avvocati e consulenti con il gratuito patrocinio: consulenti che lavorano per gli uffici giudiziari, vantano crediti per compensi già liquidati e non ancora pagati. Le misure previste per loro sono inesistenti o, comunque, assolutamente insufficienti e, dunque, ora più che mai è indispensabile che il Ministero competente provveda al pagamento dei propri debiti nei loro confronti”.
Lo dichiara Carolina Varchi, capogruppo di Fratelli d’Italia in commissione Giustizia alla Camera.
