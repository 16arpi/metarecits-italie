Manovra, Trancassini: Fiducia unico modo del Governo per avere signorsì

“Sul confronto parlamentare, il governo è il numero uno a parole, ma la pratica è un’altra cosa. Stiamo assistendo a una degenerazione del confronto politico. La decretazione di urgenza ormai è la prassi mandando in scena un vero e proprio abuso: ci voleva il M5S per stabilire il record di apposizione della fiducia. Il governo dei migliori contiene molti dei peggiori e non ha la capacità di confrontarsi con l’opposizione: essendo estremamente diviso, la fiducia diventa l’unico modo di portare a casa un signorsì al governo”.
Così in Aula il deputato di Fratelli d’Italia, Paolo Trancassini sulla proposta di legge che prevede l’anticipazione della presentazione della Nota di aggiornamento del Def e del disegno di legge di bilancio.
