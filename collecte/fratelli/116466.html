E. Romagna, FdI: In bocca al lupo alla Lega, con Meloni il 1 dicembre a Bologna

«Un sincero in bocca al lupo alla Lega e a Lucia Borgonzoni che stasera aprono la loro campagna elettorale per le prossime elezioni regionali in Emilia-Romagna. Ci attendono tre mesi di lavoro e impegno per dare un futuro e nuove prospettive a una regione che da troppi anni sta sopportando una politica delle sinistre priva di quell’efficienza e di quella competenza che gli emiliano-romagnoli meritano. Il 1 dicembre saremo all’Europa Auditorium di Bologna: saremo con Giorgia Meloni per l’iniziativa di Fratelli d’Italia con cui il nostro movimento parlerà di manovra economica e darà voce alle categorie produttive e lancerà in concreto le proposte, i progetti e i programmi per il rilancio della nostra Nazione e dell’Emilia-Romagna, un territorio che merita finalmente una guida all’altezza delle eccellenze e dell’operosità che da sempre lo caratterizzano. Siamo certi che nelle prossime settimane costruiremo iniziative unitarie tra tutti gli alleati per rendere ancor più evidente quell’unità che già oggi accomuna il nostro impegno per costruire il futuro in Emilia-Romagna».
Lo dichiarano in una nota congiunta i parlamentari di Fratelli d’Italia Galeazzo Bignami, Tommaso Foti, Alberto Balboni, Ylenja Lucaselli.
