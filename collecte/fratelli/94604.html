Barcaiuolo, Perissa e Varchi: in corsa candidato di 36 anni

Nel desolante scenario politico italiano, c’è un candidato premier di 36 anni, Giorgia Meloni, che è sostenuta da un partito che ha inserito in lista, in posizione eleggibile, tanti under 35 e che vuole creare un nuovo centrodestra partendo dal territorio e da nuove idee.
  
E’ bene che chi va al voto per la prima volta lo sappia: in tanti, tantissimi, come dimostrano gli ultimi dati, già ci seguono, molti altri potrebbero farlo e li aspettiamo a braccia aperte. Fratelli d’Italia punta a restituire la speranza a questi ragazzi attraverso delle proposte concrete, forti dell’esperienza di chi appartiene ad una generazione vicina alla loro, che è stata derubata delle proprie certezze sul futuro. I ragazzi scelgano altri ragazzi capaci di comprendere le loro necessità. E’ quanto dichiarano in una nota congiunta Michele Barcaiuolo, Marco Perissa e Carolina Varchi, candidati alla Camera con ‘Fratelli d’Italia-Centrodestra nazionale’ rispettivamente nelle circoscrizioni Emilia-Romagna, Lazio 1 e Sicilia 1.
 
