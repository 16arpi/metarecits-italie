Migranti, Meloni: Record sbarchi numeri da invasione, mandare a casa il Governo Renzi-Alfano


“Record di sbarchi in Italia, solo negli ultimi 4 giorni sono arrivate 13 mila persone. Dall’inizio dell’anno sono sbarcati 105 mila immigrati, più degli abitanti di Novara, che si sommano ai 153 mila del 2015 (l’intera città di Cagliari) e i 170 mila del 2014 (gli abitanti di Reggio Emilia). Le statistiche ufficiali ci dicono che per la stragrande maggioranza si tratta di maschi adulti in età da lavoro, clandestini e non profughi. A voi non sembrano i numeri di una invasione? A voi sembra normale che il Governo Renzi -Alfano, un governo abusivo e non voluto dal popolo, abbia deciso di rinunciare a controllare le frontiere della nostra Nazione permettendo a chiunque di entrare in Italia? Gli incompetenti che ci governano stanno mettendo in pericolo la nostra sicurezza e il futuro dei nostri figli, mandiamoli a casa prima che sia troppo tardi. Abbiamo una occasione per farlo votando NO al referendum costituzionale di novembre”.
Lo scrive su Facebook il presidente di Fratelli d’Italia, Giorgia Meloni.
