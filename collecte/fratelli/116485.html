Dl ministeri, Prisco: Turismo merita Ministero ad hoc e invece passa da dicastero a dicastero a seconda degli interessi del partito

“Un settore importante e strategico come il turismo merita un’unica regia, un ministero ad hoc e invece ancora una volta passa da un dicastero all’altro a seconda degli interessi dei partiti che compongono questo governo della poltrona. Anche il caso Ilva dimostra il fallimento dell’esecutivo Conte, con l’impostazione folle del M5S che continua a mettere a rischio il nostro sistema industriale. E mentre la decrescita felice imposta dai grillini verrà pagata dai lavoratori, il Pd cerca di abolire i decreti sicurezza e trasformare in elettori gli immigrati presenti in Italia”. Così Emanuele Prisco, deputato di Fratelli d’Italia intervenendo in aula sul decreto legge di riordino dei ministeri.
