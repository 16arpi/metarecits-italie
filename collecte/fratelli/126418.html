Energia, De Toma: bene allineamento maggioranza a proposte Fdi

“Fratelli d’Italia esprime soddisfazione per l’allineamento della maggioranza alle nostre proposte. Non solo, infatti, ha deciso di ritirare la mozione del collega Crippa che individuava come soluzione al caro bollette un’ulteriore tassazione a carico delle imprese, ma ne ha presentata una che include molti punti contenuti nella mozione di FDI. Inasprire la tassazione dei prodotti energetici non è la soluzione per mitigare l’impatto sul consumatore finale e rischia di innescare effetti recessivi sulle imprese e sull’occupazione. Invitiamo il governo affinché colga l’occasione rappresentata del PNRR per eliminare definitivamente l’accise sull’energia: se lo farà, noi ci saremo come opposizione responsabile”.

Così il deputato di Fratelli d’Italia Massimiliano De Toma intervenendo in Aula sulle mozioni concernenti iniziative di competenza per mitigare in modo strutturale i costi delle bollette energetiche per cittadini e imprese.
