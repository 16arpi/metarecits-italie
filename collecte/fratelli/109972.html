Daisy, Ciaburro: Vogliamo vederla a Berlino sventolare tricolore

“Fratelli d’Italia condanna con forza la vile aggressione avvenuta ai danni dell’atleta della nazionale italiana Daisy Osakue e si augura che gli inquirenti facciano presto luce su questa vicenda. Daisy è una ragazza che si allena duramente per far sì che l’Italia vinca una medaglia ai prossimi Europei di atletica leggera. Ed oggi, a causa di questa insensata follia, rischia di perdere un occhio e di non poter vivere il suo sogno sportivo. È arrivato il tempo che ci siano regole certe. E’ arrivato il tempo della certezza della pena. Un abbraccio a Daisy alla quale rivolgo la nostra sincera vicinanza nella speranza di poterla vedere a Berlino sventolare la bandiera tricolore. La nostra bandiera”.

Lo dichiara il deputato di Fratelli d’Italia Monica Ciaburro.
