Comunali, Rauti: su atto intimidatorio a comitato Michetti ci aspettiamo parole da parte della sinistra


 “Grave atto intimidatorio alla sede del comitato elettorale per Michetti Sindaco che, nella notte, è stata vandalizzata con scritte minacciose, accompagnate dalla stella a cinque punte delle Brigate Rosse (che non si rivedeva da anni) e simboli comunisti. Ecco i frutti avvelenati del ritorno orchestrato alla strategia della tensione e le conseguenze del clima di odio creato da chi vorrebbe riportare l’Italia negli “anni di piombo”. 
 
Lo dichiara il vice capogruppo vicario di Fratelli d’Italia al Senato, Isabella Rauti.
 
“Ora – sottolinea Rauti – ci aspettiamo una netta presa di distanze da parte di tutte le forze politiche democratiche ed una condanna dell’atto di matrice comunista. Aspettiamo anche di sentire in tv parole chiare da parte di quella sinistra tutta dedita ad alimentare linguaggi di odio contro la destra e violente contrapposizioni, con i risultati che vediamo”.
 
 
