Renzi-Rai, Rampelli: E meno male che si chiama Arena&#8230;

“Mai titolo di testata fu più improprio. Più che un’arena, quella dove si è esibito Renzi con un Giletti a capo chino, è stato un inginocchiatoio.
davvero imbarazzante considerata anche la sua ex appartenenza all’ordine dei giornalisti. Con una lettera al Presidente della commissione vigilanza Rai Fico ho chiesto immediatamente un’audizione del Direttore generale della Rai e una dell’Agcom per stroncare l’imbarazzante occupazione degli spazi radio televisivi da parte del Governo”. È quanto dichiara il capogruppo di Fratelli d’Italia-Alleanza nazionale Fabio Rampelli, componente della commissione di Vigilanza della Rai, che sta depositando un’interrogazione sulla presenza del premier nella trasmissione Arena.
