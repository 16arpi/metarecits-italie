Alitalia, Crosetto: Passera dice verità, attacchi arrivano da chi andava con lui col cappello in mano

«Sono contento che anche Passera si sia assunto la responsabilità di dire la verità senza peli sulla lingua sull’Alitalia e sull’assenza di una qualunque idea seria e di prospettiva da parte di questo governo in conto terzi. E fa effetto vedere quali e quanti attacchi abbia ricevuto in risposta. Soprattutto perché vengono, in parte, da molti che erano abituati ad andare da lui con il cappello in mano quando faceva altre professioni, come quella di a.d. di Intesa prima e di ministro dopo. E che sono stati beneficiati dai rapporti con lui, sia politici che industriali. Come è volatile la considerazione in questo Paese, nel quale il capitalismo di relazione sviluppato molto spesso da prenditori che si spacciano per imprenditori,  la fa da padrone».
  
 
E’ quanto dichiara il coordinatore nazionale di Fratelli d’Italia, Guido Crosetto.
Roma, 11 ottobre 2013
