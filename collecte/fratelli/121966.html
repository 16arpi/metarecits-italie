Manovra: il centrodestra presenta emendamenti unitari. Conferenza stampa in Senato con Salvini, Meloni e Tajani

MANOVRA: IL CENTRODESTRA PRESENTA EMENDAMENTI UNITARI. CONFERENZA STAMPA IN SENATO CON SALVINI, MELONI E TAJANI
 
Domani, lunedì 14 dicembre, alle ore 12, presso la sala Caduti di Nassirya in Senato, Matteo Salvini, Giorgia Meloni e Antonio Tajani, insieme agli altri rappresentanti dei partiti di centrodestra in Parlamento, presenteranno gli emendamenti alla Manovra finanziaria 2021.
La conferenza sarà trasmessa in diretta sul sito del Senato, sulla pagina dedicata alla webtv e sulle pagine social personali dei leader dei partiti.
A causa delle norme anti-Covid-19, l’accesso alla sala è limitato a 20 persone e consentito previo accredito.
Per accreditarsi è necessario mandare una mail all’indirizzo accrediti.conferenzastampa@gmail.com riportando i seguenti dati:
 
-Testata e numero di tesserino
-Nome e cognome
-Luogo e data di nascita
 
Le richieste dovranno pervenire, per esigenze di sicurezza, entro e non oltre le ore 20 di questa sera, domenica 13 dicembre. Le richieste accettate in base alla capienza della sala verranno confermate tramite email.
