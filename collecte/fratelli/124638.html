PNRR, Caiata: incomprensibile esclusione di ingegneri  e architetti da osservatorio

“Organizzare la ripartenza dell’Italia – dopo un periodo di crisi come quello che stiamo attraversando – deve essere frutto di una pianificazione ben strutturata. E’ incomprensibile, quindi, l’esclusione di rappresentanti degli ordini e associazioni quali ingegneri e architetti dall’area delle infrastrutture e della mobilità sostenibile del Piano Nazionale di ripresa e resilienza. Tale decisione si capisce ancor meno se si considera che la partecipazione all’Osservatorio è a titolo gratuito e che pertanto l’esclusione non può essere motivata da questioni economiche. Chiediamo al governo di prendere atto di questa grave mancanza e di cominciare quanto prima a lavorare ascoltando la voce di tutti gli italiani e tutte le categorie”.

Lo dichiara il deputato di Fratelli d’Italia Salvatore Caiata, annunciando una interrogazione al ministro dei Trasporti Enrico Giovannini.
