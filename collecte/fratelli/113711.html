Def, Ciriani: Tria smentisce M5S e Lega su taglio tasse. Aumentano Iva per finanziare RdC

“Il ministro Tria in audizione sul Def ha smentito le promesse del M5S e della Lega sul taglio delle tasse. Altro che flat tax e riduzione della pressione fiscale, il governo grillo-leghista aumenterà l’Iva, avviandosi a mettere le mani in tasca agli italiani. Dopo aver portato l’Italia in recessione, adesso il M5S e la Lega vogliono stangare i cittadini per finanziare l’assistenzialismo del reddito di delinquenza e le disastrose politiche economiche di questo governo. Fratelli d’Italia continua a ribadire che bisogna partire dal taglio delle tasse su imprese e famiglie per far ripartire l’economia, e rilanciamo la nostra proposta di flat tax incrementale immediatamente operativa e senza costi per lo Stato”. Lo dichiara il presidente dei senatori di Fratelli d’Italia, Luca Ciriani.
