Camorra: Corsaro, scarcerazione killer pluriomicida è scandaloso

“E’ un vero e proprio scandalo, frutto di una malagiustizia tutta italiana fatta di sciatteria e correità, che nello stesso giorno a Milano per un vizio di forma vengano annullate 110 condanne per altrettanti ‘ndranghetisti e a Napoli per decorrenza dei termini sia stato rilasciato un killer della Camorra,
  
autoaccusatosi di una trentina di omicidi negli anni ottanta. Due nuovi casi inaccettabili per un Paese civile che atterrisce sforzi, risorse e sacrifici delle forze dell’ordine e della società civile sana di questo Paese costretta a convivere e lottare quotidianamente deformazioni sociali come la criminalità organizzata. Due casi che certificano tristemente l’assoluta necessità di una riforma della giustizia tout court e della procedura penale del sistema italiano. Un impegno che Fratelli d’Italia si assume di fronte a tutte le vittime di mafia, alle forze dell’ordine e a quanti magistrati – non distratti dalle sirene della politica – combattono ogni giorno per garantire la sicurezza dei cittadini”.
Lo dichiara Massimo Corsaro, dirigente e fondatore di ‘Fratelli d’Italia – Centrodestra nazionale’.
