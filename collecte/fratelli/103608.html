Migranti, Meloni: Da Governo risposta ridicola a caso Cona, chiudere subito centro ed espellere finti profughi


«Alla rivolta nel centro di accoglienza di Cona il Governo Gentiloni-Alfano risponde col trasferimento in Emilia Romagna di 100 immigrati su circa 1500. C’è qualcosa di più ridicolo? Per Fratelli d’Italia quel centro va chiuso domani mattina, i finti profughi che hanno devastato la struttura vanno espulsi e i soldi risparmiati (che ora finiscono nelle tasche delle coop) spesi per i disoccupati veneti. Tutti in piazza a Roma il 28 gennaio: gli italiani hanno il diritto di avere un governo che faccia i loro interessi e non quelli delle coop e dei clandestini».
È quanto scrive su facebook il presidente di Fratelli d’Italia, Giorgia Meloni.
