Governo, Meloni: Da Conte nessuna chiarezza su priorità

“Dal discorso di insediamento del presidente del Consiglio, Giuseppe Conte, nessuna chiarezza sulle priorità del Governo. Per Fratelli d’Italia mancano alcune questioni fondamentali: l’attenzione alla famiglia e alla natalità, il blocco navale per fermare l’immigrazione clandestina, l’immediata applicazione del taglio delle tasse. Non voteremo la fiducia a questo governo, ma valuteremo nel merito i provvedimenti che arriveranno e se saranno buoni per gli italiani FdI li sosterrà”.
È quanto ha dichiarato ai cronisti il presidente di fratelli d’Italia Giorgia Meloni a margine del giro in VIII municipio a Roma, che andrà al voto domenica 10 giugno.
