Italia-India: ulteriore e netta conferma degli eccellenti rapporti

In occasione della missione in India per incontri parlamentari e con autorità governative il Sen. Terzi (FdI) ha partecipato al colloquio annuale “Raisina Dialogue” a Nuova Delhi. Costanti i forti apprezzamenti per la partecipazione del Presidente del Consiglio Giorgia Meloni all’edizione del Raisina Dialogue dello scorso anno e alla visione da lei espressa circa il salto di qualità da un lato nei rapporti bilaterali con la firma del partenariato strategico con il Primo Ministro Narendra Modi, dall’altro per la definizione di una linea strategica che collega il Mediterraneo allargato all’Indo-Pacifico e a tutte le regioni interessate alla stabilità e alla sicurezza di questo ampio spazio geopolitico.
Sia nei gruppi di lavoro del Raisina Dialogue che nei numerosi incontri bilaterali, il Sen. Terzi ha avuto conferma dell’unanime sostegno ad un accresciuto rapporto dell’Italia ed in articolare dell’apprezzamento per la decisione di aderire alla Global Biofuel Alliance e all’India-Middle East-Europe Economic Corridor. Diversi autorevoli interlocutori hanno condiviso la crescita di importanza di tutti i settori contenuti nella dichiarazione congiunta del 2 marzo 2023 con specifico interesse ad una delle priorità rappresentata dal tema dell’intelligenza artificiale che l’on. Presidente del Consiglio ha indicato riguardo alle attività della Presidenza italiana del G7 e per la quale l’Ue ha già adottato uno specifico regolamento, “AI Act”, in fase applicativa.
Terzi ha anche dichiarato alla stampa locale che Europa, Mediterraneo allargato e Indo-Pacifico possono contribuire ad una visione più attuale della sicurezza regionale e globale nella quale il rispetto dei trattati, delle istituzioni multilaterali, dei diritti umani e dello Stato di Diritto rappresentano pilastri condivisi sia da India che Italia. 
