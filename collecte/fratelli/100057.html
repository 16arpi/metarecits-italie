Forteto, La Russa: Rinvio utile per vincere la battaglia, cerchiamo soluzione condivisa

“Discutere di una vicenda grave e delicata come quella del Forteto richiede attenzione e presa di coscienza da parte di tutte le forze politiche: non cerchiamo spaccature e vogliamo arrivare ad una soluzione condivisa per la ricerca di soluzioni concrete”.
Così Ignazio La Russa, deputato di Fratelli d’Italia commenta il rinvio della discussione delle mozioni presentate da vari gruppi sulla vicenda del Forteto.
“L’Aula – aggiunge La Russa – al momento della discussione era semideserta perché la conferenza di programmazione aveva deciso il rinvio della questione. Fratelli d’Italia è stato il primo gruppo a presentare un’interrogazione parlamentare sul tema. Ieri avremmo potuto votare le rispettive mozioni: sarebbero state tutte bocciate ed avremmo gridato ‘al lupo, al lupo’, ma noi abbiamo deciso di presentare una mozione non per rivendicare di averci provato, ma per condurre una battaglia politica ed ottenere dei risultati tangibili attraverso il coinvolgimento di tutte le forze politiche”.
“Su una vicenda come questa – conclude La Russa – è giusto che ognuno ci metta la faccia e si assuma le proprie responsabilità”.
