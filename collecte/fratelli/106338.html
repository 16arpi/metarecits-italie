Ddl spettacolo, Murgia-Rizzetto: Odg su corpo di ballo, via libera notizia positiva

Valorizziamo i corpi di ballo italiani

“Riteniamo positivo che la maggioranza abbia accolto il nostro ordine del giorno sul Corpo di Ballo nelle fondazioni lirico-sinfoniche. Il generico provvedimento sul Codice dello Spettacolo presenta evidenti lacune nella programmazione degli interventi di valorizzazione e salvaguardia del patrimonio artistico italiano e, in particolare, del balletto italiano a favore di produzioni e qualità straniere.
La genericità delle norme contenute non può essere affatto sottovalutata: già le fondazioni si ritrovano ad acquistare e produrre spettacoli dall’estero utilizzando ben il 75% dei trasferimenti statali. È una prassi consolidata che non aiuta la nascita di talenti nei nostri confini.
Il Governo è ora incaricato di trovare le modalità per garantire ai Corpi di Ballo la giusta valorizzazione tramite la loro organicità alle fondazioni lirico-sinfoniche con nuove modalità organizzative.
Fratelli d’Italia si impegna a vigilare sul giusto operato in merito.” Così in una nota Bruno Murgia, deputato Fratelli d’Italia-AN e membro della commissione Cultura; Walter Rizzetto, Vicepresidente della Commissione Lavoro; Federico Mollicone, responsabile nazionale comunicazione Fratelli d’Italia-AN.
