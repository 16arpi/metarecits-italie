Ucraina, Meloni: grazie a FdI Italia si presenterà in Consiglio Europeo con linea chiara

“Grazie a Fratelli d’Italia l’Italia si presenterà al Consiglio europeo con una linea chiara di politica internazionale: pieno sostegno all’Ucraina nel quadro delle alleanze occidentali di cui fa parte la nostra Nazione e un impegno preciso per istituire un fondo di compensazione per gli Stati più colpiti economicamente dalle sanzioni. La risoluzione di Fratelli d’Italia ha colmato le lacune del debole testo elaborato dalla maggioranza, nel tentativo di mettere insieme le contrastanti posizioni dei partiti di governo”.

Lo dichiara il presidente di Fratelli d’Italia, Giorgia Meloni.
