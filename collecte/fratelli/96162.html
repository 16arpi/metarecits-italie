Province, Crosetto: Sinistra si impadronisce di territori vasti e politicamente alternativi

«Attribuire ai Sindaci delle Città metropolitane il ruolo di Commissari provinciali senza il passaggio elettivo di secondo grado previsto per le altre Province significa non conoscere la realtà italiana. Potranno il sindaco di Roma, di Torino o di Milano occuparsi del problema di una strada provinciale nei piccoli Comuni? Non penso sia possibile.
  
 Il ddl Delrio e’, infatti, soltanto un mezzo per consentire alla sinistra che controlla le grandi città di impadronirsi di territori più vasti e molto spesso politicamente alternativi. Per non parlare del vulnus costituzionale ai cittadini che non abitano le Città metropolitane ed il cui voto varrà la metà. Complimenti a Delrio che fino a qualche tempo fa rappresentava tutti i Comuni italiani».
E’ quanto dichiara il coordinatore nazionale di Fratelli d’Italia, Guido Crosetto.
Roma, 23 dicembre 2013
