Bus in fiamme, Meloni: Recuperare risorse da evasione tariffaria per manutenzione e abbassare età media mezzi Atac

«Oggi un autobus che percorreva viale del Muro Torto ha preso fuoco ed è stata sfiorata una strage. Purtroppo non è la prima volta che accade un episodio di questo genere a Roma. Il parco mezzi Atac ha attualmente una vita media superiore ai dieci anni, con diversi autobus che girano in condizioni inaccettabili per chiunque ogni giorno li utilizza per spostarsi in città. È una situazione indegna di una Capitale europea che non può più essere tollerata. Tra i 7 obiettivi puntuali che intendo raggiungere entro il 2021 c’è un impegno preciso: recuperare 200 milioni di euro dall’evasione tariffaria e destinare quei soldi per la manutenzione e per abbassare l’età media dei mezzi Atac da 10 a 7 anni».
Lo dichiara il presidente di Fratelli d’Italia e candidato sindaco di Roma, Giorgia Meloni.
