Comunali, Marsilio: Un altro storico esponente di Forza Italia aderisce a FdI

«Romano Amato, storico esponente di FI nel municipio Roma 6, dove è stato per decenni consigliere municipale e assessore, aderisce a Fratelli d’Italia e sosterrà Giorgia Meloni a sindaco e Nicola Franco a Presidente del municipio. La scelta di sostenere Marchini in Campidoglio e un candidato presidente del municipio ex Pd è stata la goccia che ha fatto traboccare il vaso. Dopo Amato, sono certo che altri seguiranno l’esempio, anche per la grande stima e autorevolezza che Amato ha sul territorio. Ad Amato un caloroso benvenuto e un grazie per il contributo di chiarezza e onestà intellettuale che ha portato».
Lo dichiara Marco Marsilio, portavoce del Lazio di Fratelli d’Italia.
