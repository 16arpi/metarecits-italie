Fisco, Meloni: Basiti da superficialità e confusione con cui Conte lancia proposta riduzione IVA

“Siamo basiti dalla superficialità e dalla confusione con le quali Conte ha lanciato la proposta di riduzione dell’Iva. Tagliare le tasse è una priorità e su questo Fratelli d’Italia sarà sempre disponibile a parlare, a patto che si faccia con serietà, responsabilità e conti alla mano. L’esatto contrario di quello che ha fatto il Governo, che ha usato questo tema per fare un po’ di spettacolo e propaganda. Parliamo di un tema molto serio, che ha un forte impatto sui conti pubblici e incide notevolmente sulla nostra economia ma è oggettivamente paradossale che il presidente del Consiglio ne parli senza prima aver definito tempi e modi e senza avere ancora nemmeno uno straccio di documento sulla ripartenza dell’Italia”.
Lo dichiara il presidente di Fratelli d’Italia Giorgia Meloni.
