Ucraina, Fdi: &#8220;215 tonnellate di aiuti già inviati a popolazione&#8221;

 
“Sono partiti oggi in direzione del confine ucraino con Moldavia, Polonia e Romania i convogli con le prime 215 tonnellate di aiuti raccolti in varie zone d’Italia, nell’ambito della campagna ‘Aiutiamo il popolo ucraino’, organizzata da Fratelli d’Italia e Gioventù nazionale a supporto di organizzazioni umanitarie impegnate nel soccorrere la popolazione colpita dalla guerra. L’iniziativa è stata presentata nel corso di una conferenza stampa che si è tenuta oggi in via della Scrofa 43, a Roma, alla quale hanno partecipato il responsabile Dipartimento terzo settore Maria Teresa Bellucci, il responsabile organizzazione Giovanni Donzelli, il vicecapogruppo alla Camera Tommaso Foti, il vicecapogruppo al Senato Isabella Rauti, il vicepresidente della Camera Fabio Rampelli ed in collegamento video da uno dei convogli in viaggio il Presidente di Gioventù nazionale, Fabio Roscani. Fratelli d’Italia dall’inizio della guerra ha aperto le sue sedi a tutti i cittadini che vogliono contribuire da ogni parte d’Italia.

L’iniziativa prosegue: sul sito www.fratelli-italia.it è possibile consultare la lista dei beni necessari aggiornata in tempo reale, oltre alla modalità di consegna degli aiuti”. 


