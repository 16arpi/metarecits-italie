Rifiuti, Rescigno: Su emergenza Torre del Greco necessario intervento autorità. È disastro ambientale e sanitario

“A Torre del Greco, in provincia di Napoli, l’emergenza rifiuti è diventata ormai un’emergenza salute nazionale. La mancata raccolta dei rifiuti non è solo disagio ambientale ed economico ma un’emergenza di salute pubblica, dal momento che il maleodorante contenuto dei cassonetti traboccanti, che si riversano anche sui marciapiedi, contribuisce ad incrementare colonie di ratti, uccelli, insetti che favoriscono il già noto fenomeno dei roghi tossici e del rovistaggio continuo da parte dei rom”. È quanto afferma in una nota Carmela Rescigno, responsabile nazionale del Dipartimento Sanità di Fratelli di Italia.
“Ho chiesto al senatore di Fdi Antonio Iannone di attivare le commissioni parlamentari Ambiente e quella d’inchiesta sul Ciclo dei rifiuti affinché si accertino responsabilità politiche e penali di quello che ormai tutti i connotati di un disastro ambientale e sanitario. Individuando al più presto una soluzione per la popolazione di Torre del Greco”- conclude Rescigno
