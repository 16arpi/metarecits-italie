Conservatori: da domani Giorgia Meloni negli Usa per intervenire al Cpac 2022

Il presidente di Fratelli d’Italia e di Ecr Party, Giorgia Meloni, parteciperà al Cpac 2022 che si terrà da domani fino a domenica 27 febbraio a Orlando in Florida. Il presidente Meloni, che durante la due giorni avrà una serie di incontri, interverrà sabato 26 febbraio alle 12.45 (ore 18,45 in Italia), durante il panel ‘Cpac: The Whole World is Watching’, al tavolo degli ospiti internazionali. Il Conservative Political Action Conference, è la conferenza politica annuale dei conservatori Usa, inaugurata da Ronald Reagan nel ’74, cui partecipano attivisti conservatori e politici da tutti gli Stati Uniti e leader internazionali. 
Così una nota di Fratelli d’Italia.
