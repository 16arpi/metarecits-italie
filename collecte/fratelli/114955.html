Difesa. Rauti: Liti governo rischiano escludere Italia da tavoli internazionali. Pericoloso indebolimento con emergenza sbarchi e crisi libica

“Purtroppo le liti interne alla maggioranza e l’assenza di una politica governativa univoca e chiara in tema di difesa, stanno mettendo in serio pericolo gli interessi italiani con il rischio di lasciare l’Italia esclusa o ai margini dei tavoli internazionali dove si decide la difesa e la sicurezza europea e globale. Un’eventualità molto pericolosa che indebolisce l’Italia in un momento delicato per via degli sbarchi, e delle conseguenti provocazioni francesi, e per la guerra civile in Libia”. Lo dichiara il capogruppo di Fratelli d’Italia in Commissione difesa al Senato, Isabella Rauti a margine dell’Assemblea generale dell’Aiad intitolata “Aerospazio, difesa e sicurezza: l’ora delle scelte strategiche”.   
“Anche nel campo della difesa e della sicurezza l’Italia conferma di essere un’eccellenza mondiale. E in questo contesto il settore aerospaziale rappresenta una componente importante. Ciò significa che la politica ha una grande responsabilità, perchè deve individuare scelte strategiche capaci di tutelare, da un lato, l’interesse nazionale e, dall’altro, di sostenere le piccole e medie imprese e quelle grandi realtà affermate anche in campo internazionale. Per questa ragione l’Italia dovrebbe considerare con grande attenzione sia la costruzione di uno spazio di difesa comune europeo, e sia il rilancio il nostro ruolo all’interno della stessa Nato”, conclude la senatrice di FdI.
