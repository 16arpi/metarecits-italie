Covid, Delmastro: italiani in Marocco bloccati da Omicron ma da incapacità Di Maio

“I nostri connazionali in Marocco non sono bloccati dalla variante Omicron ma dall’incapacità del ministro Di Maio. Da maggio 2020 ho depositato in commissione Esteri interrogazioni e risoluzioni per ribadire che in casi come questi si deve applicare il meccanismo europeo di protezione civile che prevede voli charter per andare a prendere gli italiani nel resto del mondo: voli che verrebbero rimborsati al 75% dall’Unione europea. Lo ha fatto la Germania, ma noi non lo facciamo: si può tollerare lo sbaglio di un primo blocco delle frontiere e dei voli, ma perseverare nell’errore come sta facendo Di Maio è diabolico. Peraltro i nostri connazionali bloccati in Marocco stanno sperando in un volo che sta organizzando la Romania: Di Maio, fra una telefonata e l’altra allo psichiatra per le crisi di identità del M5S, provi a chiamare il suo omologo Romeno per capire come si fa il Ministro degli Esteri”.

Così Andrea Delmastro, deputato e capogruppo FDI in commissione Esteri intervenendo a La7 alla trasmissione L’Aria che Tira.
