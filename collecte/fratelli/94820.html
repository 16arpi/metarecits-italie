Meloni: prorogatio Monti ipotesi surreale, italiani lo hanno bocciato

Considero surreale l’ipotesi avanzata da alcuni di “prorogare” l’esperienza del Governo capitanato da Mario Monti. Il professore ha tradito il ruolo tecnico che gli era stato affidato dal Capo dello Stato e dal Parlamento e non può più essere considerato super partes. Di più, reiterare l’esperienza dell’esecutivo Monti sarebbe un oltraggio alla nostra democrazia, visto che gli italiani hanno bocciato con il voto lui e il suo rigore senza equità.  Il risultato che ha ottenuto è stato talmente al di sotto delle attese da smontare ogni sua ambizione futura alla guida della Nazione. In campagna elettorale Fratelli d’Italia ha preso due impegni con i cittadini: abbiamo promesso che saremmo rimasti sempre dalla stessa parte, rifiutando ogni genere di inciucio di palazzo, e che in nessun caso avremmo sostenuto un Monti bis. Manterremo la parola data e invitiamo le altre forze politiche a comportarsi con responsabilità e serietà perché l’impressione, oggi, è che non sia Grillo l’unico comico della politica italiana.
E’ quanto dichiara Giorgia Meloni, fondatore di Fratelli d’Italia.
