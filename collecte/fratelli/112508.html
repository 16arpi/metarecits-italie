Polizia, Cirielli: Governo Lega-Cinque stelle discrimina chi ha servito la Patria. Grave l’esclusione dal corso degli idonei militari”

“Il governo Lega-Cinque stelle mette in atto un’inaccettabile discriminazione nei confronti di chi ha servito la Patria come militare. E’ assurdo ciò che sta accadendo con il nuovo corso di polizia. L’otto novembre è partito un nuovo corso di polizia che prevede l’assorbimento di tutti gli idonei non vincitori civili. Ma restano esclusi dall’accorpamento gli idonei non vincitori militari. Nonostante abbiano affrontato le identiche prove concorsuali dei civili”. E’ quanto denuncia in una nota Edmondo Cirielli, Questore della Camera dei Deputati e parlamentare di Fdi che annuncia un’interrogazione urgente al ministro dell’Interno Matteo Salvini.
“Si tratta di una grave ingiustizia nei confronti di militari, già con esperienza alle spalle, che si vedono tagliati fuori, con una modifica delle condizioni del bando. Per molti di loro sarà difficile una ricollocazione al lavoro, attestata anche l’età. Auspichiamo un ripensamento da parte del governo in modo da tener conto di chi con sacrificio e dedizione ha servito la Nazione in questi anni” – conclude Cirielli
