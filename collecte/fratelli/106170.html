Rieti, Rampelli: Schede bruciate, su scelta del tribunale indaghi Csm. No a tentativi di ribaltare il voto

Interrogazione ai ministri Minniti e Orlando
“Nessuno pensi di ribaltare il voto a Rieti. Quello che ha fatto il tribunale è di una gravità inaudita ma spetta al Consiglio superiore della magistratura intervenire e sanzionare chi ha preso questa decisione e ai ministri dell’Interno e giustizia Minniti e Orlando accertare quanto accaduto.  Si tratta di schede elettorali non utilizzate pertanto del tutto inutili a modificare l’esito delle elezioni e per questo diciamo a gran voce: Fermi tutti, non provate ad annullare il voto dei cittadini con i soliti magheggi della sinistra perché trasformiamo Rieti in una Caporetto per Renzi e Gentiloni. Resta comunque sconcertante la decisione del tribunale, ma la questione non interferisce con la libera espressione del voto esercitata dai cittadini reatini”.

È quanto dichiara il capo groppo di Fratelli d’Italia-Alleanza nazionale alla Camera dei deputati  Fabio Rampelli che ha preannunciato un’interrogazione al ministro dell’Interno Marco Minniti e al ministro della Giustizia Andrea Orlando.
