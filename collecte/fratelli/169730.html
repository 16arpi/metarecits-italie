Lavoro: grazie a Calderone e Inps per il grande lavoro svolto su Adi


“Voglio complimentarmi con il ministro Calderone e con l’intera tecnostruttura dell’Inps per il grande lavoro svolto, che permetterà da domani a quasi 300.000 nuclei familiari di ricevere il pagamento dell’Assegno di inclusione. Titanico l’impegno profuso: le domande lavorate dai primi di gennaio sono state quasi 450.000. Ogni famiglia che ha i requisiti potrà godere di un importo medio di 645,84 euro, un segno concreto e tangibile che sottolinea, qualora ce ne fosse ancora bisogno, la totale attenzione dell’ esecutivo Meloni alle fragilità, all’inclusione, alle tutele ed alle protezioni sociali”.
Così Marta Schifone, deputato di Fratelli d’Italia e capogruppo in commissione Lavoro della Camera.

