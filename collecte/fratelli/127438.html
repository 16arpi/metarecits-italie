Montagna, Meloni: legge regione Abruzzo contro spopolamento è esempio buongoverno Fdi

La montagna è un pezzo dell’identità italiana che Fratelli d’Italia vuole difendere. Da sempre ci battiamo per dare risposte concrete a chi vive nelle aree montane e fare in modo che le Istituzioni, ad ogni livello, si impegnino per favorire la residenzialità, combattere lo spopolamento e rilanciare le attività economiche. Grazie al presidente della Regione Abruzzo Marsilio per aver portato avanti e fatto approvare una proposta di legge regionale per sostenere chi sceglie di vivere in montagna con incentivi economici per chi trasferisce la residenza o apre un’attività e un assegno di natalità per favorire le nascite nei Comuni a rischio spopolamento. 
Un esempio del buongoverno di Fratelli d’Italia che mi auguro possa essere d’esempio anche per altre amministrazioni locali e regionali.
