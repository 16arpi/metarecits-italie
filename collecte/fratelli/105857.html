Ogm, Rampelli: Sentenza vergognosa che lede gli interessi nazionali

“La sentenza che arriva oggi dalla Corte di Giustizia Europea è un gravissimo segnale per l’Italia,  per la tutela delle nostre eccellenze enogastronomiche e l’assoluta severità che contraddistingue la filiera dei controlli e della vigilanza sulla salute. Un’ingerenza inaccettabile destinata, se non contrastata, a incidere negativamente sul nostro sistema agricolo ed alimentare. Sull’uso in Italia di prodotti geneticamente modificati decida l’Italia, senza imposizioni. Si tratta certamente di questioni economiche e commerciali, ma contestualmente s’interviene sulla cultura e sulla stessa identità di una nazione che passa anche per l’uso della terra e i suoi frutti”.  È quanto dichiara il capogruppo di Fratelli d’Italia-Alleanza nazionale Fabio Rampelli.
