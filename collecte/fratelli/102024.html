Comunali Roma, Delmastro: Polito discrimina Meloni e Raggi, è braccio politico della sinistra

“Antonio Polito fa credere di essere un ‘editorialista’ del Corriere della Sera, ma è solo il braccio politico della sinistra, che scende in campo e offende senza vergognarsene le due candidate donna per la corsa a sindaco di Roma. Le parole scritte su twitter sono di un livello bassissimo e rappresentano un classico della presunta superiorità morale della sinistra nei confronti di tutti gli altri. La direzione del Corriere della Sera intervenga nei confronti di Polito: non vorremmo più leggere sull’autorevole quotidiano pareri di chi evidentemente fa il tifo, piuttosto che analizzare la politica italiana”. E’ quanto afferma il responsabile Formazione e cultura di Fratelli d’Italia Andrea Delmastro, commentando il tweet dell’editorialista del Corriere della Sera Antonio Polito che ha scritto: “Suggerimenti ai candidati romani: Giachetti tagliarsi la barba, Marchini tagliarsi i capelli, Raggi tagliarsi la lingua, Meloni tagliarsi”.
