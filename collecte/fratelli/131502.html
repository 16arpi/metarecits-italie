Trasporti, Deidda: su voli da Alghero risoluzione rapida; incontro con Governo positivo

Il Presidente della IX Commissione Trasporti, Salvatore Deidda, incontra il Viceministro delle infrastrutture e dei trasporti, Galeazzo Bignami, insieme all’Assessore ai Trasporti della Regione Sardegna, Antonio Moro, per dare risposte concrete e garantire ad Alghero i voli in continuità territoriale.
“Stiamo mettendo in campo tutto l’impegno possibile per supportare la Regione Sardegna nel garantire al nord/ovest e all’aeroporto di Alghero, un sistema di continuità territoriale e lo stiamo facendo con il supporto del Governo con il Viceministro Galeazzo Bignami e l’Enac e siamo convinti di trovare la soluzione rispettando i tempi. Inoltre, abbiamo anche parlato della possibilità di aprire tratte con altri aeroporti italiani e sperimentare nuovi sistemi di continuità territoriale. Un dialogo continuo che approfondiremo con tutti i commissari della Trasporti, tramite l’indagine conoscitiva sul trasporto aereo che partirà alla Camera dei Deputati a gennaio. Un impegno alla luce del cambiamento dell’offerta del mercato aereo nazionale”, è quanto dichiara il Presidente della IX Commissione Trasporti, Salvatore Deidda
