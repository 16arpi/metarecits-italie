Terrorismo, Meloni: Trovare verità per rendere giustizia a vittime

«Nel giorno in cui l’Italia ricorda tutte le vittime del terrorismo e delle stragi che hanno segnato la storia recente del nostro popolo e della nostra Nazione, continuiamo a chiedere che tutte le Istituzioni siano unite e ferme nella volontà di cercare e trovare la verità. Perché è solo in questo modo che l’Italia potrà finalmente rendere giustizia alle vittime e non rendere vano il loro sacrificio. Un doveroso omaggio infine alla memoria di Peppino Impastato ucciso dalla mafia 37 anni fa. Il suo ricordo è vivo, la sua lotta per la legalità una guerra da vincere insieme come popolo».
È quanto scrive su Facebook il presidente di Fratelli d’Italia, Giorgia Meloni. 
