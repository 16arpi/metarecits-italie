Migranti, Meloni: Renzi scopre emergenza ma continua con politica &#8216;porte aperte a tutti&#8217;, Governo controlli confini e blocchi invasione

 
«Dopo aver negato per anni l’esistenza dell’emergenza immigrazione, Renzi va in tv e dichiara senza pudore che l’Italia è a un passo dal collasso. Diamo il benvenuto nel mondo reale a Renzi. Il problema però è che il Governo continua a proporre soluzioni sbagliate. Il premier chiede ora compattezza alle forze politiche italiane per chiedere agli altri Stati europei di accogliere i clandestini che sbarcano in Italia ma il Governo non avrà alcuna credibilità finché continuerà con la sua irresponsabile politica delle “porte aperte a tutti”. Renzi e Alfano comincino a controllare i confini italiani e a bloccare l’invasione in corso. Solo così l’Italia avrà la forza necessaria per trattare in Europa».
Lo scrive su Facebook il presidente di Fratelli d’Italia, Giorgia Meloni.
