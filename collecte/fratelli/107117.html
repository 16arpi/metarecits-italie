Elezioni, Crosetto: Da oggi inizia tour dei mercati rionali, FdI al fianco dei piccolo commercianti

“La mancata valorizzazione e difesa del made in Italy ha messo in ginocchio la nostra economia e troppi settori commerciali italiani. Non solo storici marchi italiani sono stati ceduti a colossi esteri, senza che i governi che si sono succeduti negli ultimi anni muovessero un dito, ma all’estero si permettono anche di specializzarsi nella contraffazione delle eccellenze gastronomiche, da sempre patrimonio italiano. Se oggi siamo qui è per lanciare un messaggio ai piccoli commercianti: noi siamo al loro fianco contro una globalizzazione delle merci che favorisce esclusivamente la grande distribuzione. I mercati rionali sono l’emblema dell’identità e del lavoro italiani per questo il tour che Fratelli d’Italia e il presidente Giorgia Meloni hanno iniziato quest’oggi rappresenta simbolicamente una visione del mondo che porteremo al governo della nazione dal prossimo 5 marzo”.
Lo dichiara in una nota il coordinatore nazionale di Fratelli d’Italia Guido Crosetto.
