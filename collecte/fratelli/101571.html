8 marzo, Meloni: L’utero in affitto sia un reato universale

Le donne di Fratelli d’Italia vogliono denunciare il silenzio di tutte le Istituzioni sulla forma più moderna di sfruttamento del corpo femminile: l’utero in affitto. Una pratica che consiste nel comprare il corpo di una donna e un bambino in cambio di soldi e che vogliono venderci come estremamente moderna. Questa per noi non è modernità: è solo l’ultimo strumento che gli uomini hanno per utilizzare e mercificare il corpo delle donne. Oggi 8 marzo, festa internazionale della donna, chiediamo al Governo un impegno preciso: introdurre in Italia il reato di utero in affitto come reato universale, ovvero punibile nella nostra Nazione anche se commesso all’estero. Vediamo se una volta tanto le Istituzioni, le donne, le femministe (ci chiediamo dove siano finite loro che difendevano il corpo delle donne) e tutti quelli che ci hanno insegnato qualcosa per tanti decenni riusciranno ad essere coerenti con loro stessi
