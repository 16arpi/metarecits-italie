Marcia per la vita: Giorgia Meloni e sindaci FdI in piazza a Roma il 19 maggio

“Fratelli d’Italia aderisce anche quest’anno e senza simboli di partito alla “Marcia nazionale per la Vita”, giunta alla sua ottava edizione e in programma per il 19 maggio a Roma. Al mio fianco in piazza ci sarà una delegazione dei sindaci di FdI che, nei Comuni che amministrano, stanno portando avanti politiche a difesa della vita e della famiglia e di incentivo alla natalità”. È quanto dichiara il Presidente di Fratelli d’Italia Giorgia Meloni. “Per noi la Marcia per la Vita  – ha aggiunto Giorgia Meloni – è da sempre un appuntamento irrinunciabile e lo è ancor di più quest’anno, visto che si svolgerà a 40 anni dall’entrata in vigore della legge 194 e a pochi giorni dalla morte del piccolo Alfie Evans. #difendolavita  #perlavita2018”.
