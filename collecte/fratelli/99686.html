Regionali, Meloni: Berlusconi scappa dalle Marche e da Spacca

«Berlusconi scappa da Spacca. Probabilmente il presidente Berlusconi, uomo scaltro e di grande esperienza, ha capito che la sua classe dirigente marchigiana lo ha infilato in un tranello, costringendolo ad appoggiare un uomo della sinistra come Gian Mario Spacca e si sta defilando. Chi ha sempre creduto nei valori del centrodestra non può rassegnarsi a scegliere tra un candidato di sinistra e uno di centrosinistra. Fratelli d’Italia con Francesco Acquaroli è in campo per costruire l’alternativa».
È quanto ha detto il presidente di Fratelli d’Italia, Giorgia Meloni, interpellata dai giornalisti ad Urbino, dove si trova per incontrare i cittadini e sostenere la candidatura a governatore di Francesco Acquaroli.
