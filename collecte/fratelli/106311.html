Elezioni Ostia e Sicilia, Cirielli: Due candidati della Destra vincono per la coalizione. Meloni argine contro le larghe intese

“Dagli elettori arriva un no netto a inciuci, larghe intese e nazareni: è quanto dichiara in una nota il deputato di Fratelli di Italia e  componente dell’Ufficio di Presidenza della Camera dei Deputati Edmondo Cirielli, commentando i risultati elettorali in Sicilia e a Ostia.
“Sia alle regionali siciliane con la vittoria di Nello Musumeci che al municipio di Ostia dove la candidata di Fratelli di Italia Monica Picca va al ballottaggio, il popolo ha premiato l’intuizione di Giorgia Meloni di puntare su candidati della Destra patriottica e identitaria  con una proposta politica chiara e coerente” spiega il parlamentare di Fdi.
“Nell’euforia per il successo del centrodestra in Sicilia non va dimenticato – ricorda Cirielli – che all’inizio Musumeci non era il candidato di Forza Italia e la stessa Lega Nord con Matteo Salvini nicchiava sulla scelta dell’attuale presidente della Regione Sicilia”.
“Queste elezioni ci consegnano un messaggio: il popolo vuole chiarezza, rifiuta ammucchiate e ministre in sala montania, lettiana, renziana o gentiloniana” – spiega Cirielli.
“Il risultato del centrodestra in Sicilia e a Ostia conferma l’errore di Forza Italia e Lega Nord di aver sostenuto e votato una legge elettorale che non consente una vittoria certa con il 40 % dei consensi” – evidenzia l’esponente di Fratelli di Italia.
“La scelta degli alleati del centrodestra di seguire la linea politica indicata da Giorgia Meloni sarà anche in futuro una garanzia anti-inciucio, perché Fratelli di Italia si pone come collante per la coalizione e soprattutto quale argine contro larghe intese a difesa della coesione nazionale” conclude Cirielli.
