Tribunali, Cirielli: Prevalga buon senso, istituire tavolo locale

“Il ministro della Giustizia, Annamaria Cancellieri, faccia prevalere il buon senso e proroghi l’entrata in vigore della nuova geografia giudiziaria. Occorre una riflessione adeguata prima di arrecare seri danni ai territori”.
  
 
Lo dichiara Edmondo Cirielli, deputato di Fratelli d’Italia.
“La provincia di Salerno – continua -sarebbe privata di importanti presidi di giustizia. Oltre al Tribunale di Sala Consilina, infatti, cittadini ed operatori del settore saranno penalizzati dalla chiusura delle sezioni distaccate dislocate sul nostro territorio. E’ necessario approfondire seriamente il dibattito ed istituire un tavolo locale che possa individuare soluzioni rispondenti alle reali esigenze dei territori. Con i tagli indiscriminati non si va da nessuna parte e non si guadagna in efficienza. Rinnovo, pertanto, il mio appello ai rappresentanti di Pd e PdL affinché non si tirino indietro e non tradiscano il territorio”.
Roma, 5 settembre 2013
