Infrastrutture, Bucalo: Viadotto Himera simbolo Italia a due velocità

Emblema carenze infrastrutturali Sicilia

“E’ scandaloso che dopo cinque anni lo Stato non abbia ancora ricostruito i 270 metri del viadotto Himera crollati sulla A19 Palermo – Catania. Questo è purtroppo il simbolo dell’Italia a due velocità, la testimonianza tangibile che in Sicilia a differenza di altre regioni, i lavori vengono appaltati ed eseguiti con modalità diverse. È una vergogna che non ammette giustificazioni. I lavori di ricostruzione sono stati avviati il 15 maggio del 2018, ovvero a 3 anni dal crollo avvenuto il 10 aprile 2015 e ad oggi, dopo 5 anni non c’è ancora una data certa di completamento. In compenso però sono stati diversi i rappresentanti degli ultimi governi ad effettuare sopralluoghi e realizzare bellissime conferenze stampa. Il viadotto Himera è diventato l’emblema delle carenze infrastrutturali della Sicilia e gli ultimi governi hanno accresciuto questo divario”. 
Lo dichiara Carmela Ella Bucalo, deputato di Fratelli d’Italia e componente della commissione lavoro della Camera.

