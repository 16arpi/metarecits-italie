Digitale, Mollicone a Rtl 102.5: difendere diritti, o saremo sudditi digitali

“L’emergere delle piattaforme digitali ha messo in discussione le “regole del gioco”. Fratelli d’Italia è il partito che per primo, in un atto parlamentare, ha introdotto il termine “sovranità digitale”. La difesa dei diritti digitali passa dalla regolamentazione degli algoritmi – ha dichiarato il responsabile Innovazione di Fratelli d’Italia, deputato Federico Mollicone, ai microfoni di RTL 102.5 presentando il libro “Italia in scena” – Negli anni abbiamo difeso la filiera editoriale – sia cartacea che radiotelevisiva – nel confronto con le piattaforme digitali, come sulla direttiva Copyright. È necessario garantire – in maniera graduale – la transizione verso la tecnologia Dab, così da tutelare in equilibrio l’innovazione e gli investimenti privati.”
