Francia: croce cancellata, colpo mortale all&#8217;identità dell&#8217;Europa

“Con la cancellazione della croce dalla guglia “des invalides” di Parigi nei manifesti e simboli delle Olimpiadi, la Francia ha assestato un altro colpo mortale alla storia e alle identità dell’Europa. Una Nazione che si vergogna del proprio passato, tanto da nascondere i simboli più forti della sua tradizione, dalla croce allo stesso tricolore e oltraggiare un simbolo nazionale di civiltà, compie l’ennesimo sfregio alla identità collettiva di un continente. Con il silenzio complice delle sinistre e la sola voce delle forze politiche di destra a gridare lo scempio di questa deriva valoriale”.
Lo afferma l’eurodeputato di Fratelli d’Italia, Nicola Procaccini, copresidente del gruppo dei ECR del Parlamento europeo. 
“La Francia svende l’identità della nazione per compiacere sponsor sauditi e in nome di un cancel culture che vuole demolire ciò che rimane delle radici cristiane dell’Europa. L’integrazione culturale, se di questo si vuole parlare, non si realizza cancellando le proprie di radici culturali ma anzi valorizzandole”.
