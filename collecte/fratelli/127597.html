Manovra, Foti: siamo al regime. Plotone esecuzione ha eseguito sentenza

“Rispetto agli emendamenti presentati dal gruppo di Fratelli d’Italia un plotone d’esecuzione ha eseguito una sentenza scritta al di fuori dell’esame della Commissione. Emendamenti falcidiati senza motivazioni plausibili, con contraddizioni formali e sostanziali e con dichiarazione di inammissibilità che, oltre ad essere carente sotto più profili regolamentari, raggiunge solo l’obiettivo politico di precludere la possibilità che gli stessi siano presentati per l’esame dell’Aula. Qui non siamo solo alla protervia e all’arroganza di una maggioranza che pantagruelica nei numeri è un nano politico nei fatti: siamo al regime”.
Lo dichiara il vicecapogruppo alla Camera di Fratelli d’Italia, Tommaso Foti.
