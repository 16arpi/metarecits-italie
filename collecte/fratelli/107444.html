Rai, Rampelli: Autogoal della Rai e della sinistra, Montalbano è di destra, l’attore Zingaretti è oscurato dal suo personaggio Montalbano&#8230;

“Uomo d’ordine, commissario incorruttibile fedele alla sua missione, coraggioso, creativo, con il senso dell’onore, sempre in prima fila e mai rinchiuso nelle stanze di  un ministero o nelle sale conferenze a discettare sulla giustizia, come fa la sinistra.
E’ Luca Zingaretti- fratello del meno noto  attore che si spaccia per governatore- uomo operativo come Borsellino e il Capitano Ultimo che il Msi prima e FDI poi candidarono alla presidenza della Repubblica, pervicacemente eterosessuale seppur aperto alle diversità, sempre contro la mafia, come a destra italiana, sempre contro le trame di palazzo.
La Rai ha fatto un clamoroso autogoal. Pensando di tirare la volata al Pd, trasmette a pochi giorni dalla chiusura della campagna elettorale le indagini del poliziotto.  Ma dal  confronto tra il commissario Montalbano -Luca  e il governatore Nicola, il politico ne esce a pezzi”. E’ quanto dichiara il capogruppo di Fratelli d’Italia alla Camera dei deputati Fabio Rampelli.
