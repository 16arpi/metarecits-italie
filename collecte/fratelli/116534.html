Droga, Meloni: E&#8217; emergenza nazionale, FdI unici a dire sempre e chiaramente no a legalizzazione

«“Liberi dalla droga. Mai schiavi”: è il titolo della campagna nazionale che Fratelli d’Italia e Gioventù Nazionale lanciano oggi sulla lotta alla droga e alle dipendenze patologiche. Siamo l’unica forza politica che ha sempre detto chiaramente che ogni droga fa male, che non c’è spazio per la legalizzazione e che lo Stato deve fare tutto quello che può e deve per combattere una piaga drammatica, che sta colpendo in particolare le giovani generazioni ed è arrivata a toccare persino i neonati. Presenteremo una mozione in tutti i Comuni e le Regioni nei quali siamo presenti per coinvolgere le realtà locali e combattere tutti insieme un’emergenza nazionale».
È quanto dichiara il presidente di Fratelli d’Italia, Giorgia Meloni.
