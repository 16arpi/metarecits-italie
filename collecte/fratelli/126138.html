Covid: basta con le discriminazioni per le scuole paritarie

“In questo turbolento avvio del  nuovo anno scolastico, contraddistinto dai soliti messaggi confusi e contraddittori relativi alla verificazione della certificazione verde Covid del personale scolastico che stenta a partire, sta emergendo un altro problema e cioè il fatto che le scuole paritarie sarebbero escluse dal sistema di verifica. Questo lo si evince dal
testo della circolare che cita testualmente “…per l’adozione delle procedura tratteggiata destinata al personale delle istituzioni scolastiche statali”. Ancora una volta da parte del Ministero dell’Istruzione si riscontra una grave discriminazione verso le scuole paritarie. Pertanto, anche se non crediamo che queste iniziative decise dal Ministro in ordine alla gestione del green pass possano essere efficaci, riteniamo ugualmente ingiusto che si ignori ancora una  volta che le scuole paritarie facciano parte a tutti gli effetti del nostro sistema di scuola pubblica”.

Questo è quanto dichiarano i deputati di Fratelli d’italia, Paola Frassinetti, vicepresidente della Commissione Cultura e responsabile istruzione FdI, ed Ella Bucalo, responsabile scuola FdI.
