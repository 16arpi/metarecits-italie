Ostia, Meloni: Denuncerò Di Pillo per diffamazione, squallore propaganda m5s non conosce limiti

“Denuncerò per diffamazione la signora Giuliana Di Pillo, che è arrivata ad insinuare che io sia tra i “mandanti morali” dell’aggressione ai danni di una troupe RAI. Fratelli d’Italia non ha nulla a che fare con alcuni personaggi che, invece, in passato hanno chiaramente espresso una simpatia nei confronti del Movimento 5 Stelle, come documentato da interviste e articoli di stampa facilmente reperibili sul web. Così come è facilmente reperibile il mio comunicato di condanna dell’inaccettabile aggressione subita da Daniele Piervincenzi ed Edoardo Anselmi. Lo squallore della propaganda grillina ormai non conosce più alcun limite e la signora Di Pillo risponderà in tribunale delle sue affermazioni”.
Lo scrive su Facebook il presidente di Fratelli d’Italia, Giorgia Meloni.
