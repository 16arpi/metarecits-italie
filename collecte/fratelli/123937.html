Esteri, FDI: oggi webinar “La Turchia di Erdogan”, conclude Meloni

“La Turchia di Erdogan. Un nemico necessario?” E’ il titolo del webinar che si terrà oggi 13 aprile alle ore 18.00, promosso dal Dipartimento Esteri di Fratelli d’Italia coordinato da Carlo Fidanza, capodelegazione di FdI al Parlamento europeo. Si tratta del secondo appuntamento del ciclo “Caput mundi, il mondo visto da destra”. L’incontro sarà introdotto dallo stesso Fidanza e moderato da Lorenzo Vita de IlGiornale.it. Interverranno il politologo e saggista Alexandre Del Valle, la docente di Geopolitica Michela Mercuri, il presidente del centro studi Meseuro e già ministro della Difesa Mario Mauro e il deputato e capogruppo di Fratelli d’Italia in commissione Esteri Andrea Delmastro. Concluderà i lavori il presidente di Fratelli d’Italia Giorgia Meloni. L’evento sarà trasmesso online sulla pagina Facebook e sul canale Youtube di Fratelli d’Italia.

