Sanità, Cirielli: In Campania mancano i ferri chirurgici. Lorenzin disponga ispezione. Pronta un’interrogazione parlamentare

“Nelle prossime ore depositerò un’interrogazione parlamentare per chiedere al ministro della Salute  Beatrice  Lorenzin di intervenire sull’ennesimo caso di malasanità in Campania che ha visto protagonista la facoltà di chirurgia dell’azienda universitaria di Salerno Ruggi d’Aragona dove al presidio di Cava dè Tirreni mancano da due anni i ferri operatori ”. E’ quanto annuncia in una nota il deputato salernitano di Fratelli di Italia, Edmondo Cirielli.
“Da oltre due anni – sottolinea Cirielli – i medici dell’azienda universitaria denunciano l’esigenza del cambio di ferri vetusti”.
“Un disagio – aggiunge il parlamentare salernitano – dovuto al mancato perfezionamento dopo ben due anni  dell’iter di gara per la sostituzione dei ferri a cui i medici sono costretti a sopperire utilizzando i ferri personali”.
“Questo episodio – spiega l’esponente di Fdi – certifica il disastro della sanità in Campania”.
“E’ chiaro – conclude Cirielli come il tanto sbandierato cambiamento annunciato dal governatore della Campania Vincenzo De Luca sia solo un bluff. E’ necessario intervenire sia sul piano nazionale, auspicando da parte del ministro Lorenzin l’invio di ispettori, che sul livello locale,  attesa un’incapacità ma festa , anche attraverso la revoca dell’incarico al direttore generale dell’azienda universitaria Nicola Cantone”.
