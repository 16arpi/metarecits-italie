Napoli, Taglialatela: Poteri speciali al questore e sezione speciale del tribunale penale. Indifferenza su morti atterrisce

Non voglio rassegnarmi ad una città nella quale ogni giorno si spara e si uccide nelle strade e nelle piazze. Muoiono innocenti e colpevoli in una indifferenza che atterrisce. Occorrono misure forti e leggi severe che colpiscano e prevengano il crimine. Leggi che proteggano i cittadini onesti e che reprimano in modo feroce chi rappresenta il male”, è quanto scrive sulla sua pagina facebook il Deputato di Fratelli d’Italia – An e membro della Commissione Parlamentare Antimafia Marcello Taglialatela, con riferimento alle vicende di cronaca nera che stanno caratterizzando la città di Napoli negli ultimi mesi. “Poteri speciali al Questore di Napoli, ripristinare il fermo di Polizia, attivare una sezione speciale del Tribunale Penale per velocizzare i processi, cosi come avviene per i reati di tipo mafioso”, sono le proposte che lancia il Parlamentare napoletano di Fdi-An.
