Lavoro: Oggi ad atreju dibattito con il ministro Poletti, Brunetta&#8230;

…SACCONI E FEDRIGA. La riforma del lavoro e il tema delle coppie di fatto e dei diritti civili sono al centro della seconda giornata di «Atreju: l’Isola che c’e’» in corso a Roma all’Isola Tiberina. Si comincia oggi pomeriggio alle ore 18.00 con il dibattito “Il lavoro che non c’è.

La riforma più urgente” con il ministro del Lavoro Giuliano Poletti, il capogruppo alla Camera di Forza Italia Renato Brunetta, il presidente dei deputati della Lega Nord Massimiliano Fedriga, il presidente della Commissione Lavoro del Senato Maurizio Sacconi e il membro dell’Ufficio di Presidenza FdI-An Gianni Alemanno. Alle 19.00 e’ la volta del versus “Il diritto e il dovere. La coppia di fatto che sorregge la storia” con il sottosegretario alla Riforme Ivan Scalfarotto, Vittorio Feltri, Alfredo Mantovano e Jean-Pier Delaume-Myard, portavoce di Homovox ed esponente del movimento “La manif pour tous”. A seguire, alle ore 21, la consegna del premio Atreju al generale della Guardia di Finanza Umberto Rapetto per le sue indagini e per il suo lavoro nella lotta all’evasione fiscale delle società di slot machine. Partecipano il deputato di FdI-An Marcello Taglialatela e l’assessore al Territorio, Urbanistica e difesa del suolo della Regione Lombardia Viviana Beccalossi.
