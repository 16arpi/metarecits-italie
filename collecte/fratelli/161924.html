Maternità surrogata, Foti: nostra Pdl per arginare business corpo donna

“Fratelli d’Italia chiede che, quanto prima, si incominci a discutere la proposta di legge, a prima firma della capogruppo in commissione Giustizia on. Varchi, volta ad arginare il turismo procreativo e il business del corpo femminile e di bambini. Le pratiche della maternità surrogata, infatti, costituiscono un esempio esecrabile di commercializzazione del corpo femminile e degli stessi bambini che nascono attraverso tali pratiche e che sono trattati alla stregua di merci. Ciononostante il ricorso ad esse è in vertiginoso aumento e la maternità surrogata sta diventando un vero e proprio business legale in tutto il mondo, mentre in Italia questo commercio è bandito. Nasce quindi da queste considerazioni l’esigenza, sempre più avvertita in ambito nazionale ed internazionale, di condannare la diffusione delle stesse”.
Lo dichiara Tommaso Foti, capogruppo di Fratelli d’Italia alla Camera.
