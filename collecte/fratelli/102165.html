Scuola, rampelli: Sciopero, il governo eviti il rischio esodati dei precari


“Fdi an, esprime la sua solidarietà al personale della scuola in sciopero, con decine di migliaia di manifestanti in tutta Italia”. È quanto ha dichiarato il capogruppo di Fratelli d’Italia-Alleanza nazionale Fabio Rampelli.
“Noi abbiamo partecipato a Roma con una delegazione guidata da Laura Marsilio e da Monica Picca. Troviamo davvero curioso lo scaricabarile del ministro che rimanda alla sua collega della funzione pubblica la competenza del rinnovo del contratto. Le ricordiamo che politicamente sta in capo al ministro della Istruzione, un ministro sempre più distratto che si permette persino di elargire patenti di “legittimità” allo sciopero”.
“Particolarmente grave,  soprattutto la questione dei precari estromessi dalla scuola che diverranno i nuovi esodati. Il concorso truffa si è appena celebrato e due terzi di precari non potranno vedere coronato il loro sogno di lavorare dopo anni di servizio non riconosciuto da questo governo”.
“Su di loro – ha concluso Rampelli-  continueremo a chiedere giustizia ed una fase transitoria che tenga conto del servizio svolto e dei titoli posseduti, gli stessi di coloro che questo Governo ha deciso di assumere”.
