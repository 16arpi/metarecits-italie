Roma, Lollobrigida: Grazie a FdI la Capitale torna al centro del dibattito nazionale

«L’incontro di oggi tra il sindaco Raggi e il presidente Conte può senz’altro rappresentare un passo in avanti verso il riconoscimento dei poteri speciali per Roma Capitale. Questa è una storica battaglia portata avanti da Fratelli d’Italia, che giorni fa ha presentato una mozione, approvata all’unanimità dall’Assemblea capitolina e grazie alla quale oggi Raggi si è recata da Conte, che getta le fondamenta proprio per ridare a Roma lo status di Capitale che le è proprio. Martedì prossimo Fratelli d’Italia illustrerà alla Camera dei deputati una mozione analoga, a prima firma Giorgia Meloni e sottoscritta dai nostri parlamentari, la cui approvazione determinerà finalmente la svolta che Roma, la Capitale d’Italia, merita e aspetta da troppi anni. Ci aspettiamo martedì la massima condivisione nell’Aula di Montecitorio. Grazie a un infaticabile lavoro di Fratelli d’Italia, la Capitale torna ad essere al centro del dibattito politico nazionale”.
Lo dichiara il capogruppo di Fratelli d’Italia alla Camera dei deputati Francesco Lollobrigida, a margine di Atreju in corso all’Isola Tiberina a Roma.
