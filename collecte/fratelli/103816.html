Campania, Iannone: solidarietà di FdI a Carmela Rescigno per il vile attentato subito

«Esprimo alla dottoressa Carmela Rescigno, consigliere comunale di Camposano e dirigente regionale di Fratelli d’Italia-Alleanza Nazionale, la solidarietà personale e del partito per il vile attentato che ha subito. Si tratta di un gravissimo fatto che ha messo seriamente a rischio la vita di questo valente medico che ci onoriamo di vantare tra i nostri Dirigenti. Confidiamo nel lavoro delle Forze dell’Ordine e della magistratura affinché i delinquenti che hanno sabotato la sua auto e gli eventuali mandanti vengano puniti come meritano. Persone capaci e oneste come Carmela meritano la massima tutela dallo Stato e sono certo che questo attentato, per quanto inquietante, non farà venire meno la sua determinazione all’impegno politico. La dottoressa Rescigno è la migliore vessillifera della politica incarnata da Fratelli d’Italia-Alleanza Nazionale e dal suo leader Giorgia Meloni. Le sue qualità danno certamente fastidio a chi interpreta la politica in stile mafioso ma noi siamo tutti vicini a lei e alla sua famiglia che patisce le angosce delle coraggiose scelte».
È quanto dichiara Antonio Iannone, coordinatore regionale della Campania di Fratelli d’Italia.
