Atreju: Con Grasso, Boldrini, Delrio, Fitto e La Russa&#8230;

…SI PARLA DI IMMIGRAZIONE E RIFORME. Riforme e immigrazione saranno i temi al centro dei dibattiti della terza giornata di “Atreju: l’Isola che c’è” in corso a Roma all’Isola Tiberina fino al 21 settembre. Dopo la presentazione del libro “Oltre la Crimea: Russia contro Europa?”…

…con la partecipazione dell’ex ministro degli Esteri Giulio Terzi e il vicedirettore del Tg1 Gennaro Sangiuliano, alle ore 18 prende il via il dibattito “Cambia l’Italia. Analisi critiche e proposte per non fallire l’occasione” con gli interventi del sottosegretario alla Presidenza del Consiglio Graziano Delrio, del senatore Pd Corradino Mineo, dell’eurodeputato di Forza Italia Raffaele Fitto, del deputato di FdI-An Ignazio La Russa e del direttore de “Il Giornale” Alessandro Sallusti. A seguire, il presidente della Camera Laura Boldrini, il capogruppo alla Camera di FdI-An Fabio Rampelli, l’ex ministro e fondatore della Comunità di Sant’Egidio Andrea Riccardi e il giornalista Marcello Veneziani si confronteranno sulle politiche dell’immigrazione. Alle 20.30 il Presidente del Senato Piero Grasso partecipa alla consegna del premio Atreju 2014 a PIF per il film “La mafia uccide d’estate”.
