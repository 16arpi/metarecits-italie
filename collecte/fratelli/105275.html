Inps, Rizzetto: Poco accettabili argomentazioni del Pres. Boeri

“Con tutto il rispetto per il presidente Boeri trovo poco accettabili le argomentazioni da lui oggi espresse durante la relazione annuale Inps. Il rischio immigrazione è quello di avere manodopera a basso costo, una sostituzione bella e buona a danno della nostra forza lavoro, obiettivo, di fatto, del capitale finanziario che ormai ci sta strozzando. Rispetto poi alla cosiddetta “Aspettativa di Vita” lo ritengo personalmente un parametro vetusto, anacronistico, ingiusto: uno strumento in mano a pochi che decidono quando e come mandarti in pensione”. E’ quanto dichiara il deputato di Fratelli d’Italia-Alleanza nazionale Walter Rizzetto, vicepresidente della commissione Lavoro.
