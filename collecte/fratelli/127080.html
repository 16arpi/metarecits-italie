Lollobrigida: GN specchio migliore di partito che ha ambizione cambiare destino Patria

“Vedere un movimento giovanile sano, come Gioventù nazionale, che cresce e mette in campo persone che trasformano il consenso in azioni concrete, è motivo di orgoglio. Una sorgente che permette di rinnovare una forza politica. Gli iscritti di GN hanno raccolto la sfida della rappresentanza e ci hanno fornito quegli strumenti per entrare in contatto con le nuove generazioni. I nuovi amministratori, eletti con FDI ma cresciuti politicamente grazie a Gioventù nazionale, sono lo specchio migliore di un partito che ha l’ambizione di cambiare il destino della nostra Patria”. 

Lo ha detto il capogruppo di Fratelli d’Italia alla Camera, Francesco Lollobrigida, intervenendo alla conferenza stampa organizzata da FDI e Gioventù nazionale per presentare i giovani eletti alle elezioni regionali e amministrative.
