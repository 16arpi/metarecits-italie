2 giugno, FdI-AN espone striscione parata per liberazione marò

In occasione della parata del 2 giugno alcuni militanti di Fratelli d’Italia-Alleanza Nazionale hanno esposto, in particolare al passaggio del corpo dei marò, uno striscione con scritto “marò liberi” insieme alla bandiera di FdI-An.
  
 
“Con questo abbiamo voluto esprimere – hanno dichiarato a margine dell’iniziativa Andrea De Priamo, portavoce romano di FdI-An e Emilio Scalfarotto, membro dell’assemblea nazionale FdI-An – la nostra solidarietà ai due soldati italiani ancora reclusi in India ed il nostro dissenso verso l’inconcludente posizione del governo Renzi che fino ad oggi non ha fatto nulla di concreto per riportarli a casa. Un’analoga protesta, accolta come quella di oggi dall’entusiasmo dei cittadini, fu svolta anche durante la finale degli Internazionali di tennis. A dimostrazione che continueremo a chiedere la liberazione dei nostri marò in occasione di eventi pubblici fino a che questa vicenda non si concluderà con il ritorno in patria di Massimiliano Latorre e Salvatore Girone.
Roma, 2 giugno 2014
