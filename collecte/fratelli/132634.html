Pac, Foti: grazie a Lollobrigida per sostegno agricoltori

“Grazie al ministro dell’Agricoltura, della Sovranità Alimentare e delle Foreste, Francesco Lollobrigida, e alla sinergia con Agea (Agenzia per le erogazioni in agricoltura), nel primo anno della nuova PAC parte l’erogazione dell’anticipo di oltre 2.4 miliardi di euro per 722 mila agricoltori. Fondi che serviranno per sostenere il reddito degli agricoltori e rilanciare gli investimenti in un settore fondamentale per la nostra Nazione. Un’ottima notizia per tutto il comparto che dimostra come il governo Meloni metta al centro le necessità del mondo agricolo sostenendolo concretamente, in un momento delicato in cui è chiamato ad affrontare le emergenze e a pianificare il futuro per rilanciare investimenti”.


Così, in una nota, il capogruppo di Fratelli d’Italia alla Camera, Tommaso Foti. 

