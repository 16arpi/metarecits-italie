Legge elettorale, La Russa: Alternanza capilista? Chi troppo vuole nulla stringe

“In Fratelli d’Italia abbiamo appena eletto, senza quote rosa, un presidente di genere donna; nella mia regione l’unico assessore di Fratelli d’Italia è Viviana Beccalossi, una donna; la coordinatrice regionale è Paola Frassinetti, una donna. Lo abbiamo realizzato senza bisogno di quote rosa. Capisco che ci possa essere una norma per aiutare l’alternanza nelle liste ma pretendere l’alternanza dei capilista mi è sembrato un tentativo autolesionistico di chi troppo vuole nulla stringe”.
  
Cosi Ignazio La Russa, deputato di Fratelli d’Italia – Alleanza Nazionale intervenendo in Aula sull’emendamento alla legge elettorale che prevede l’alternanza dei sessi come capilista all’interno di ciascuna regione.
 Roma, 10 marzo 2014
