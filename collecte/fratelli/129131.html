Centrodestra, Lollobrigida: conferenza Milano altro passaggio per alleanza alternativa progressisti

“Il popolo del centrodestra attende da tempo un quadro chiaro di quella che potrebbe essere la strategia per proiettare nel futuro la Nazione e la conferenza programmatica di Milano segna per Fratelli d’Italia un ulteriore passaggio di centralità nella costruzione di un’alleanza politica alternativa ai progressisti, basata sulla volontà di ‘liberare l’energia dell’Italia’. Per quanto ci riguarda, non aver aderito al governo Draghi rende ancor più credibile la proposta incarnata da Giorgia Meloni e da Fratelli d’Italia. Ognuno ha le proprie opinioni, ci mancherebbe, ma quelle dei commentatori di sinistra che s’affrettano a dar giudizi e consigli all’area politica e culturale opposta, per quanto ci riguarda hanno davvero poco peso”. 
Così in un’intervista al Tempo il capogruppo di Fratelli d’Italia alla Camera, Francesco Lollobrigida.
