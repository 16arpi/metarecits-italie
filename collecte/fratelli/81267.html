Autostrade. Palombi (FdI): Gualtieri rompa assordante silenzio sui rincari 

“Da oltre 4 anni i sindaci dei comuni della città metropolitana di Roma, attraversati dalla A24, lottano insieme ai loro colleghi abruzzesi contro i rincari dei pedaggi di questa arteria strategica. Domani il Ministro Giovannini sarà costretto a riferire sul tema nel corso di una informativa richiesta dal capogruppo di Fratelli d’Italia alla Camera Francesco Lollobrigida. 
Chiediamo al sindaco Gualtieri di rompere quell’assordante silenzio del quale si è reso protagonista quando era ministro e di intervenire invece come primo cittadino della Città Metropolitana per supportare la battaglia che i sindaci del suo territorio stanno portando avanti. I rincari inoltre porterebbero anche ad un inevitabile aumento del traffico sulla già disastrata rete viaria provinciale”.
Così in una nota il capogruppo di Fratelli d’Italia in seno al consiglio della Città Metropolitana di Roma, Alessandro Palombi.
