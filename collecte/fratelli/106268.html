Ius soli, La Russa: La cittadinanza non si regala, domani a Catania maratona oratoria di FdI con Giorgia Meloni

“Lo Ius Soli è una legge vergognosa, una sanatoria per migliaia e migliaia di persone, anche adulte, che da un giorno all’altro diventano italiani senza nemmeno ‘meritarselo’ e che rischia di far diventare l’Italia la sala parto dell’Africa. Per Fratelli d’Italia, la cittadinanza non si regala e dice no a questa legge che vogliono sinistra e M5S solo per portare al voto centinaia di migliaia di immigrati”.
Lo dichiara Ignazio La Russa, deputato di Fratelli d’Italia, annunciando la maratona oratoria di domani, giovedì 2 novembre, organizzata da Fdi a Catania alla quale parteciperà anche il presidente Giorgia Meloni. L’appuntamento è in piazza Stesicoro a partire dalle ore 16.30.
