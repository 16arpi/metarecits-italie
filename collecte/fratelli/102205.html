Comunali, Rampelli: Raggi e Marchini siano più sinceri

“Virginia Raggi ha sottoscritto un codice con Casaleggio e Grillo che sa di patto paramafioso e non lo ha mai rinnegato. Non a caso c’è già qualcuno che reputa quell’accordo motivo di ineleggibilità. Marchini non ha ancora pubblicato i suoi dati societari e la sua dichiarazione dei redditi. Va in giro con la macchina da 220mila euro sulle autostrade, per poi entrare in Panda quando va per periferie. Non ci risulta oltretutto che abbia aderito alla campagna di trasparenza ‘sai chi voti’, diversamente da Giorgia Meloni. Raggi e Marchini dovrebbero essere più sinceri perché chi ha una doppia faccia, ha una doppia etica e non è idoneo a rappresentare pienamente e solamente gli interessi dei cittadini romani e di Roma Capitale”.
 
È quanto dichiara il capogruppo di Fratelli d’Italia-Alleanza nazionale Fabio Rampelli.
