Europee, FdI a Tajani: Sono i numeri ad affermare centralità FdI, noi cresciamo FI no

“Tajani stia tranquillo, non è Giorgia Meloni ad affermare la rilevanza e centralità di Fratelli d’Italia alle elezioni ma i risultati in Abruzzo, Sardegna e Basilicata, dove noi e Lega, a differenza di Forza Italia, siamo state le uniche forze di centrodestra a crescere nei consensi. Nessuna intimidazione o insulto dunque, ma solo la realtà dei numeri. Che come si sa non mentono ma, questo lo comprendiamo, sicuramente possono impensierire alcune forze politiche che pur sapendo dove l’Europa sia di casa, stanno realizzando che da quella stessa casa sta per partire un avviso di sfratto da parte degli italiani”. Lo dichiarano in una nota congiunta i capigruppo di Fratelli d’Italia alla Camera e al Senato, Francesco Lollobrigida e Luca Ciriani.
