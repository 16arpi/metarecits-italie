Euro 7: vittoria del buonsenso sul radicalismo ambientalista

“Siamo soddisfatti per questo accordo che coniuga obiettivi ambientali con gli interessi dei produttori per evitare di danneggiare l’industria europea e i suoi cittadini, è la vittoria del buon senso sul radicalismo ambientalista”. 
Lo dichiarano in una nota il copresidente del gruppo ECR al Parlamento europeo Nicola Procaccini, il capodelegazione di Fratelli d’Italia a Bruxelles Carlo Fidanza e l’eurodeputato di FdI Pietro Fiocchi componente della commisione Envi. 
“Grazie all’ottimo lavoro del governo italiano che in sede di Consiglio Ue ha lavorato a tutela dell’ambiente ma anche di imprese e famiglie. Come richiesto dall’Italia infatti per veicoli privati e van restano gli attuali limiti emissivi e condizioni per eseguire i test previsti dall’euro 6. Bene anche le disposizioni che riguardano i limiti emissivi per freni e microplastiche dei pneumatici. Nonostante le iniziali preoccupazioni sul potenziale impatto sull’industria e sui cittadini, le modifiche apportate al testo rappresentano una vittoria sull’ideologia ambientalista radicale e una chiara dimostrazione che il nostro Parlamento è in grado di produrre politiche pragmatiche, a favore non solo dell’industria ma anche dei consumatori. Vogliamo sottolineare l’importante contributo fornito dal curatore del rapporto l’eurodeputato del gruppo ECR Alexandr Vondra, grazie a suo lavoro siamo riusciti a trovare un buon equilibrio tra gli obiettivi ambientali e gli interessi dei produttori”.
