Dl dignità, Meloni: In autunno tour nei distretti industriali del nord e conferenza programmatica sulla produzione tradita

“Oggi siamo a Verona, nel Nord produttivo, per ascoltare le richieste degli imprenditori e il loro grido di rabbia contro il decreto dignità di Di Maio, che restringe ancora i vincoli per poter assumere. Non è quello di cui c’è bisogno. Fratelli d’Italia ha presentato molti emendamenti: se non passeranno voteremo contro questo provvedimento. Annunciamo da ora, nei mesi di settembre e ottobre, un tour nei distretti industriali del Nord e una conferenza programmatica sulla produzione tradita in Italia”.
Lo ha detto il presidente di Fratelli d’Italia, Giorgia Meloni, oggi all’Auditorium CAD It a Verona per incontrare le categorie produttive sul decreto dignità.
