Fisco, Lollobrigida: nuove tasse esiziali per cittadini e imprese

“Speriamo che le forze di centrodestra al governo rispettino i nostri elettori mantenendo il punto sulla delega fiscale. Ormai è chiaro a tutti che Draghi sposa le politiche della sinistra sintetizzabili in “più tasse” e sulle quali, in 30 anni, la posizione della nostra coalizione è sempre stata chiarissima. Abbiamo sostenuto l’azione di Lega e Forza Italia auspicando che il confronto non si riduca ad un teatrino che pieghi alla solita presunta responsabilità la coerenza necessaria a restare credibili. I cittadini, come noi, avranno modo di valutare l’esito dell’incontro e gli atti concreti che ne deriveranno. Fratelli d’Italia manterrà la barra diritta: in una Nazione piegata da pandemia e da effetti collaterali della guerra, nuove tasse risulterebbero esiziali per cittadini e imprese”. 

Lo dichiara il capogruppo di Fratelli d’Italia alla Camera Francesco Lollobrigida.
