Green-gate: FdI chiede chiarezza su soldi a lobby ecologiste

“Oltre al danno anche la beffa e l’illegalità! L’inquietante scenario descritto dal quotidiano olandese De Telegraph, pone sconcertanti interrogativi sulla condotta delle politiche green da parte della Ue e del suo
paladino Franz Timmermans. Una situazione davvero preoccupante, su cui e’ necessario fare luce e andare a fondo per capire se Bruxelles ha agito in maniera irregolare per imporre politiche ambientali attraverso l’illegalita’. Generando i risultati disastrosi che sono sotto gli occhi di tutti, attraverso finanziamenti a lobby ecologiste, esponenti politici e addirittura Paesi interi per orientare decisioni e politiche in materia ambientale, un vero e proprio Timmermans-gate. Il tutto senza valutare le conseguenze ne’ rispettare la volonta’ dei cittadini”. Lo dichiara in una nota l’eurodeputato di Fratelli d’Italie e co-presidente del gruppo Ecr, Nicola Procaccini.
“Ieri abbiamo avuto notizie di stampa, e poi la conferma inquietante del Commissario Serafin, che la scorsa legislatura ci sono state delle risorse pubbliche, oltre 700mila euro, usate per convincere membri di questo
parlamento a favore delle follie green volute da Timmermans. Saremmo di fronte a un green gate. Proporremo una Commissione d’inchiesta per fare piena luce”, afferma il capodelegazione di FdI Carlo Fidanza, parlando nell’aula di Strasburgo.
“Fratelli d’Italia presenterà alla Camera dei deputati ed al Senato un’interrogazione parlamentare perché, alla luce delle denunce del giornale olandese De Telegraaf, va fatta chiarezza anche in Italia. È necessario sapere se siano state destinate risorse per diffondere notizie, o forse sarebbe meglio chiamarle ‘fake news’, sul clima per imporre politiche ambientali. Quello che sta emergendo a livello europeo è un quadro inquietante e sconcertante, che non può lasciarci indifferenti e inerti. Fratelli d’Italia in più occasioni aveva denunciato le folli politiche ambientali, che hanno devastato il sistema industriale nazionale ed europeo con evidenti ripercussioni sul piano occupazionale. Fare chiarezza, quindi, è ancora più necessario e doveroso”, concludono i presidenti dei gruppi parlamentari di Fratelli d’Italia alla Camera e al Senato, Galeazzo Bignami e Lucio Malan.
