Dl dignità, Meloni: Lunedì sarò a Verona. FdI al fianco delle imprese venete

“Lunedì alle ore 15.30 sarò all’Auditorium CadIt di Verona per incontrare le categorie produttive venete, che in questi giorni hanno fortemente criticato il decreto dignità. Secondo le imprese, infatti, questo provvedimento va nella direzione opposta rispetto alle loro richieste, ovvero meno tasse per chi assume a tempo indeterminato. Fratelli d’Italia è al loro fianco e lunedì ribadiremo la nostra proposta: più assumi meno paghi, per creare lavoro, per ridare linfa alla nostra produzione e porre le condizioni per la crescita dell’economia italiana”.
Lo scrive su Facebook il presidente di Fratelli d’Italia, Giorgia Meloni.
