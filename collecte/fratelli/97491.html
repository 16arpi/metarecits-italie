Atreju 2014

 
“Un’epoca nuova per la politica italiana, tra stravolgimenti continui che disegnano una mappa del tutto diversa da quella degli ultimi vent’anni: ecco che all’orizzonte si staglia solitaria, eppure vicina l’isola di Atreju – L’isola che c’è”
 
Carissimi,
si rinnova anche quest’anno il tradizionale appuntamento con “Atreju”, la manifestazione che inaugura la stagione politica italiana e che si terrà a Roma dal 17 al 21 settembre 2014.  Per la prima volta dal 1997 la più grande kermesse giovanile nazionale si svolgerà nella suggestiva cornice dell’Isola Tiberina, culla della civiltà romana e occidentale e al centro del fiume Tevere che ha dato i natali alla Capitale.
Titolo e tema centrale della kermesse 2014, giunta alla sua 17^ edizione, è “L’Isola che c’è”: in un’epoca nuova della politica italiana, tra stravolgimenti continui che disegnano una mappa del tutto diversa da quella degli ultimi vent’anni, l’isola di Atreju vuole essere un approdo sicuro da cui ripartire e nel quale confrontarsi per tracciare la rotta del futuro.
450 mila visitatori, 1200 volontari, 24 mostre, 50 spettacoli, 350 dibattiti con oltre 400 relatori, più di 8 mila pagine di rassegna stampa e 2 mila servizi filmati nelle più rilevanti televisioni d’Italia e d’Europa: ecco i numeri che hanno consacrato Atreju come l’evento di apertura di ogni nuova stagione politica italiana. A calcare la scena della manifestazione saranno anche quest’anno i più grandi nomi della politica, della cultura, del giornalismo e della società italiana. 
Rimanete collegati al sito www.atreju.tv e a tutti i profili ufficiali di Atreju sui social network (Twitter, Facebook, Instagram, Pinterest, Youtube e Google Plus) per conoscere il programma – che sarà presentato nei prossimi giorni – e scaricare tutti i materiali promozionali della manifestazione.
Per tutte le informazioni, è possibile fare riferimento ai seguenti indirizzi e-mail: info@atreju.tv e atreju2014@gmail.com. Per quanto riguarda, invece, le prenotazioni alberghiere i recapiti da contattare sono: 324.6669452; emiliano.eventi@gmail.com.
Ci vediamo a settembre sull’Isola Tiberina!
 
Giorgia Meloni
SCARICA COPERTINE SOCIAL E MANIFESTO
[widgetkit id=59]
