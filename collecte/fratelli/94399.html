ERASMUS Frassinetti: tariffe agevolate per permettere agli studenti di votare

Dobbiamo valutare l’ipotesi di creare delle tariffe agevolate per treni e aerei per gli studenti Erasmus che vogliono tornare in Italia a votare alle prossime elezioni. Il ministro Cancellieri ha appena spiegato che per motivi tecnici è impossibile far votare i nostri ragazzi che studiano all’estero, ma noi abbiamo il dovere di cercare una soluzione per non privare proprio i giovani del loro diritto di voto.  E’ giusto quindi valutare la possibilità di applicare sconti a voli e treni che dai luoghi di studio vadano nelle città di residenza. E’ quanto dichiara la deputata di Fratelli d’Italia Paola Frassinetti, vicepresidente della Commissione Istruzione alla Camera.
