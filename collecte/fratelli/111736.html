Dl fisco, Senatori FdI: ok odg su sospensione multe quote latte. Governo si impegni per dare speranza a imprenditori

“Fratelli d’Italia sulla tema delle multe sulle quote latte ha ottenuto un importante riconoscimento, grazie all’approvazione di un ordine del giorno che impegna il governo a prevedere per le annualità 2014-2015 la sospensione delle relative multe. Una richiesta di sospensione che avevamo raccolto dal voto, quasi unanime, del Consiglio regionale della Lombardia e che punta ad aiutare le tantissime imprese che sono in difficoltà, o addirittura stanno chiudendo, a causa dell’esecuzione di tali multe. Adesso ci auguriamo che non si tratti semplicemente di una dichiarazione di intenti, anche se rimaniamo delusi visto che non si comprende la ragione per cui il governo non abbia sostenuto l’emendamento che avevamo presentato. Sarebbe stato un atto concreto e non un semplice impegno nel dare speranza ad un settore che rappresenta un elemento portante della nostra economia”.
Lo dichiarano i senatori di Fratelli d’Italia, Andrea de Bertoldi e Patrizio La Pietra.
