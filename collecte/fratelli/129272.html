Mont&#8217;e Prama &#8211; Trovate due nuove statue, Deidda: Eccellente lavoro della sopraintendenza di Cagliari; valorizziamo il nostro patrimonio

“Il ritrovamento delle due nuove statue a Mont’e Prama conferma l’eccellente qualità del lavoro svolto dalla Soprintendenza di Cagliari. È una bellissima notizia ma non ci stupisce considerato che, da inizio legislatura, ho portato all’attenzione del Ministero la richiesta di riprendere le ricerche e gli scavi, ricordando lo studio, finanziato dalla Regione Sardegna, con le scoperte del geofisico, Gaetano Ranieri e  dell’ archeologo, Raimondo Zucca”, dichiara Salvatore Deidda, deputato di Fratelli d’Italia;“Per fortuna, dopo tanti silenzi e la richiesta di risposte in Parlamento, è stata creata una fondazione, affidata ad Anthony Muroni, che sta portando avanti un ottimo lavoro di promozione e valorizzazione del sito che apprezziamo. Sinceri complimenti alla Soprintendente Monica Stochino e all’archeologo Alessandro Usai, direttore scientifico degli scavi. Abbiamo il dovere di impegnarci per valorizzare maggiormente e garantire le doverose e giuste risorse sia slla campagna di scavi e ricerca, sia alla promozione e valorizzazione. Si tratta un patrimonio inestimabile”, conclude Deidda
