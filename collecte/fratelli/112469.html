Navigli: FdI ottiene referendum in municipio 2. Osnato: Apertura vasche è operazione disastrosa

“Da residente della zona e da politico credo che quella di aprire delle vasche in Melchiorre Gioia sia un’operazione disastrosa, sia per le casse comunali che per la vivibilità del quartiere. Il sicuro successo del referendum sarà una sveglia per il sindaco Sala e per la sua maggioranza che si accorgeranno così come Milano non è quella che immaginano nei loro salotti”.
Lo dichiara Marco Osnato, deputato di Fratelli d’Italia commentando lo stop del Municipio 2 alla riapertura dei Navigli in Melchiorre Gioia e il voto favorevole del parlamentino al Referendum Municipale. Soddisfazione è stata espressa anche dal consigliere FDI Riccardo Truppo, presentatore della mozione e promotore del Referendum: “È un punto fermo da cui non si torna indietro. E’ il coronamento di un lavoro partito mesi fa con il contributo importante dei cittadini del quartiere.”
