Giubileo, Mollicone a Tronca: Non solo organizzazione e procedure ma garantire libertà occidentali&#8230;

TORNI PRESEPE IN CAMPIDOGLIO COME IN PASSATO”. “Il governo continua a dare i numeri e a fare previsioni ottimistiche pur sapendo dello stato di crisi in cui versano le forze dell’ordine in termini di approvvigionamenti e uomini in campo. La vera sfida non è solo quella di tutelare gli obiettivi sensibili ma di garantire il nostro stile di vita permettendoci di vivere senza paura i giorni del Giubileo. E’ evidente che il multiculturalismo è fallito e laddove l’estremismo islamico minaccia le nostre vite, occorre tutelare con più impegno le libertà occidentali.
 
Per questo domani ci mobiliteremo a Roma al Tempio di Adriano con un omaggio alle vittime francesi e degli altri attentati terroristici e per rivendicare il diritto a vivere senza paura nelle nostre città, nei ristoranti, nei cinema, nei teatri e nei musei. 
 
Chiediamo, inoltre, al Commissario Tronca di non affrontare il Giubileo solo dal punto di vista organizzativo come fosse una semplice evento sportivo, ma di rispettare anche l’identità di Roma come Capitale della Cristianità allestendo un presepe fisso su Piazza del Campidoglio come avveniva prima  della sciagurata elezione di Ignazio Marino, un messaggio importante di serenità e di rispetto delle nostre tradizioni in questa delicata fase storica che stiamo vivendo “.
 
Così in una nota il responsabile nazionale della Comunicazione Fdi-An, Federico Mollicone.
