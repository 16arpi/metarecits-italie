Napoli, Meloni: Sinistra e M5s spalleggiatori delinquenti e teppisti

…FDI RINNOVA LA SUA SOLIDARIETÀ AGLI AGENTI DELLE FORZE ORDINE. «Il Consiglio comunale di Napoli, con i voti della maggioranza di sinistra che sostiene De Magistris e del M5S, ha vergognosamente bocciato l’odg di Fratelli d’Italia per esprimere solidarietà agli agenti delle Forze dell’Ordine rimasti feriti durante gli scontri coi centri sociali dell’11 marzo e la proposta di costituire il Comune parte civile contro i teppisti che hanno devastato la città. Con questa decisione, la sinistra e il M5S hanno gettato la maschera e mostrato il loro vero volto: gli spalleggiatori dei delinquenti e dei teppisti. Fratelli d’Italia rinnova, con ancora più forza, la sua solidarietà agli uomini e alle donne in divisa che continuano a svolgere con responsabilità il proprio lavoro nonostante la mancanza di onore di molti rappresentanti delle Istituzioni».
Lo scrive su Facebook il presidente di Fratelli d’Italia, Giorgia Meloni.
