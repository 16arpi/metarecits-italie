Centrodestra, Officina Italia: Nel logo ingranaggi tricolori che diventano tavole rotonde

Tre ingranaggi stilizzati che rappresentano il concetto di ‘officina’, di ‘lavori in corso’, di ‘processo in atto’: questo il concept del logo di “Officina per l’Italia”, la piattaforma politica e culturale lanciata da Fratelli d’Italia e che oggi si è ufficialmente insediata. «Il contesto cromatico è quello tricolore per sottolineare il nazionalismo come marker distintivo e principale. Ad un attento esame la metafora grafica afferma un secondo significato e trasforma gli ingranaggi in tavole rotonde. Officina Italia è nella sua prassi proprio una serie di consessi in cui politici, intellettuali e uomini provenienti dalle categorie produttive si incontrano ed elaborano un nuovo manifesto politico-culturale-sociale per l’Italia come fondamento del nuovo centrodestra».
  
 
Lo ha spiegato Federico Mollicone, vice responsabile del settore Comunicazione di Fratelli d’Italia e ideatore del logo. 
Roma, 9 ottobre 2013
