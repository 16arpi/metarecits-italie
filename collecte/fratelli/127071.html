Reddito cittadinanza, Lollobrigida: giovedì informativa Ministro Orlando grazie a Fdi

“Grazie a Fratelli d’Italia giovedì il ministro Orlando sarà nell’Aula della Camera per una informativa urgente, durante la quale dovrà chiarire tutto quanto di sua competenza a proposito delle diverse illecite erogazioni del reddito di cittadinanza balzate recentemente alle cronache. Parliamo di lavoratori in nero, di finti nullatenenti ma anche di delinquenti abituali, mafiosi e loro familiari che hanno sottratto alle casse dello Stato milioni e milioni di euro e che mai avrebbero dovuto essere loro versati. Fratelli d’Italia continuerà a presentare proposte in Parlamento per eliminare questa assurda misura che non solo non crea lavoro, ma finisce nelle tasche sbagliate di coloro che non ne hanno diritto”.
 
 Lo dichiara il capogruppo di Fratelli d’Italia alla Camera, Francesco Lollobrigida.
