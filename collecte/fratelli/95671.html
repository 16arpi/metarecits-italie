Mafia, Cirielli: Dalla Chiesa vero esempio per continuare lotta criminalità

“Il sacrificio del generale Carlo Alberto Dalla Chiesa che, il 3 settembre 1982, fu assassinato insieme con la moglie Emanuela Setti Carrano e l’agente Domenico Russo, deve rappresentare un modello a cui guardare e uno sprone per continuare, con ancora più  determinazione, la lotta contro la criminalità’ organizzata”.
  
 
E’ quanto dichiara Edmondo Cirielli, deputato di Fratelli d’Italia, componente dell’Ufficio di Presidenza di Montecitorio. “Nel 31esimo anniversario di quel vile attentato – continua –  rinnoviamo il ricordo di un uomo di Stato che ha dedicato la sua esistenza al servizio delle Istituzioni. Un esempio vero di lotta. In questo giorno, un pensiero particolare va a quanti con senso del dovere, lealtà e amore per la Patria, si battono per garantire la nostra sicurezza e affermare i valori di democrazia, legalità e giustizia”.
Roma, 3 settembre 2013
