Whirlpool, Meloni: Indifferenza Governo Renzi

LASCIA A LAVORATORI CONTO AMARO DA PAGARE. “La vicenda Whirlpool-Indesit rappresenta l’epilogo di un altro eclatante caso di distruzione delle eccellenze industriali nazionali. Con l’acquisizione da parte di Indesit, è stato trasferito di fatto all’estero il destino di un pezzo importante della nostra economia e del suo grande indotto. Il tutto nella totale indifferenza del Governo Renzi, che ha lasciato il conto amaro e salato da pagare ai lavoratori marchigiani e campani. Fratelli d’Italia è al loro fianco e combatterà per i loro diritti in Parlamento e sul territorio”.
È quanto scrive su Facebook il presidente di Fratelli d’Italia, Giorgia Meloni.
