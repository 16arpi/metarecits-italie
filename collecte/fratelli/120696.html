DL rilancio, Frassinetti: Bene ok a mio odg per risorse a edilizia scolastica

“Sono soddisfatta per l’accoglimento del mio OdG al Decreto Rilancio con il quale si chiedono più risorse finalizzate a supportare gli Enti locali che sono in difficoltà per effettuare i numerosi interventi urgenti di edilizia scolastica; questo sarà determinante per poter riaprire le scuole in sicurezza a settembre. Auspico che il governo dia ora seguito a questo accoglimento stanziando le risorse necessarie”.
Lo dichiara Paola Frassinetti, vicepresidente della commissione Cultura della Camera e responsabile nazionale istruzione FDI.
