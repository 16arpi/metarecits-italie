Covid, Delmastro: Governo risponda su appalto mascherine vinto da società cinesi (video)

Nessuna copertura politica garantirà ad Arcuri che si spengano riflettori su ignobile vicenda

“Arcuri, ineffabile Mister Wolf al contrario del Governo Conte, con la protervia, la prosopopea e la tracotanza verbale che lo contraddistinguono, precisa che non risponderà a 5 legittime domande di giornalisti de “La Verità” sull’affaire relativo all’appalto di 1 miliardo e 200 milioni di mascherine vinto da società cinesi e con faraoniche provvigioni a uomini di affari italiani legati a doppio filo con il potere della sinistra. Oggi ho depositato interrogazione contenente le medesime 5 domande, rimaste inevase. Il governo risponda velocemente perché diventeranno 50, 500 e 5.000 per sapere se qualcuno faceva affari sulla pelle degli italiani. 
Nessuna copertura politica, a nessun livello, potrà garantire ad Arcuri che si spengano i riflettori su questa ignobile e invereconda vicenda”.
Lo dichiara Andrea Delmastro, deputato di Fratelli d’Italia.

