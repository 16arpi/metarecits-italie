Manovra, Rampelli: Goldman-Sachs da quale pulpito&#8230;?

“Che il ‘Leviatano’ finanziario Goldman Sachs agiti i mercati come strumento persuasivo per cambiare la manovra è per l’Italia un onore, visto la pandemia finanziaria che la famigerata banca d’affari ha generato in tutto il mondo. Con tutte le multe ultramiliardarie che è stata costretta a pagare dai tribunali potremmo pagarci un’intera legge di bilancio. Se la manovra dovrà cambiare non è certo perché lo dice la Goldman Sachs. Anche noi auspichiamo che il governo intervenga con dei correttivi, ma perché l’Italia ha bisogno di far fruttare lo sforamento del rapporto deficit/pil in sviluppo e occupazione. Certo non per rientrare in quella politica del rigore che l’ha messa in ginocchio”.
È quanto dichiara il vicepresidente della Camera dei deputati Fabio Rampelli di Fratelli d’Italia.
