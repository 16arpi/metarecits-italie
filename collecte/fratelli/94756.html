Cirielli: sicurezza sia priorità del prossimo Governo

La Giornata della sicurezza organizzata oggi in tutta Italia da Fratelli d’Italia rappresenta un momento di riflessione importante sul ruolo delle Forze Armate e delle Forze dell’Ordine. È necessario che il prossimo Governo abbia tra le sue priorità la questione sicurezza, ma soprattutto che restituisca dignità a chi, ogni giorno, è impegnato nella difesa della nostra incolumità ed è stato mortificato, soprattutto nell’ultimo anno, dai tagli e dai provvedimenti
  
del Governo Monti. Fratelli d’Italia con questa iniziativa vuole testimoniare la vicinanza a tutti i militari e agli operatori del settore per il prezioso ruolo che svolgono in Italia e all’estero, ed esprimere un sentito grazie per i sacrifici e l’impegno che profondono quotidianamente.
 
 
E’ quanto dichiara Edmondo Cirielli, deputato di Fratelli d’Italia.
