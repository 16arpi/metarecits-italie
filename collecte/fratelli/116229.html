FdI, Meloni: In piazza per raccolta firme su presidenzialismo e tetto tasse in Costituzione

“Elezione diretta del Capo dello Stato. Abolizione dell’istituto ottocentesco dei Senatori a vita. Tetto alle tasse in Costituzione. Supremazia ordinamento italiano su quello europeo.
Vieni a firmare in piazza le battaglie storiche di Fratelli d’Italia e della destra italiana. Restituiamo il potere nelle mani del popolo italiano. Chi è con noi?”
Lo scrive su Facebook il presidente di Fratelli d’Italia, Giorgia Meloni, indicando i luoghi di raccolta delle firme organizzati da Fdi nel fine settimana.
