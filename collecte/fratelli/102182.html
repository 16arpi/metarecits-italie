Roma, Donzelli: Meloni unica chance per il centrodestra, Berlusconi più a sinistra di Scalfari

“Nel suo editoriale su Repubblica di oggi Eugenio Scalfari vede come unica soluzione di Berlusconi ‘per avere qualche chance di successo’ quella di appoggiare in extremis Giorgia Meloni nella corsa a sindaco di Roma. Dopo gli ultimi sondaggi, gli appelli di alcuni autorevoli esponenti della stessa Forza Italia e soprattutto il grande consenso che il leader di Fratelli d’Italia sta raccogliendo fra i romani, rinnoviamo l’appello a non disperdere i voti su Marchini: l’unica opzione per far vincere il centrodestra nella Capitale è sostenere Giorgia Meloni. Gli elettori di centrodestra, che respingono qualsiasi inciucio con Renzi, lo hanno già capito da tempo: se Berlusconi non appoggerà la Meloni si dimostrerà più a sinistra persino di Scalfari, noi andremo comunque al ballottaggio e poi vinceremo”. E’ quanto afferma il coordinatore dell’esecutivo nazionale di Fratelli d’Italia Giovanni Donzelli.
