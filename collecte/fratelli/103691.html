Migranti, Rizzetto: Cona, chiarimenti sulla cooperativa, interrogazione al ministro Minniti


“La cooperativa Edeco, che gestisce i servizi di ‘accoglienza’ per i richiedenti asilo nel Comune di Cona, ha dimostrato gravissime inadempienze, incapacità e lacune tali da potersi considerare responsabile del sovrannumero dei migranti ospitati con grave lesione della dignità umana, dell’incolumità e della salute. La cooperativa, che ha cambiato nome e offerta di servizi varie volte, in origine si occupava di gestione dei rifiuti,  per poi convertirsi alla ospitalità dei richiedenti asilo. Tra  i vari presidenti, anche esponenti politici legati al formazioni nazionali, che hanno espresso anche responsabili di dicasteri dell’Interno, amministrazione direttamente coinvolta nella gestione dell’ospitalità e della sua programmazione a livello territoriale. Il cambio di nomi al ministero dell’Interno rappresenta una garanzia di maggiore trasparenza. Per questo, ci auguriamo che quanto prima si possa far chiarezza sulla gestione e garantire quell’eticità necessaria negli appalti in questo settore”. E’ quanto dichiara il deputato di Fratelli d’Italia-Alleanza nazionale Walter Rizzetto che ha inviato un’interrogazione al ministro dell’Interno Marco Minniti.
