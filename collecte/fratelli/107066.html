M5s, Meloni: In piazza gridano contro inciuci e a tavola con potenti Di Maio garantisce larghe intese

“I Cinquestelle dicono una cosa agli italiani e l’esatto contrario (a porte chiuse) ai poteri forti.
Così Di Maio, da politico navigato qual è, in piazza grida contro gli inciuci e a tavola con la grande finanza garantisce la disponibilità dei Grillini a un governo con PD, Forza Italia e Lega Nord. Ancora una volta Fratelli d’Italia si conferma l’unica garanzia contro inciuci e alleanze contro natura”.
Lo scrive su Facebook il presidente di Fratelli d’Italia e candidato premier, Giorgia Meloni.
