Ilaria Salis: solidarietà al direttore del Tempo, questa è la vera faccia della sinistra

“Ilaria Salis incarna al meglio l’ipocrisia della sinistra e la vera faccia sulla libertà di stampa. Fanno proclami ed esternano buone intenzioni, ma poi intimidiscono le voci libere e fuori dal coro”.
Lo dichiara Susanna Campione, senatrice di Fratelli d’Italia e componente della Commissione Giustizia del Senato, commentando la paventata querela nei confronti del quotidiano Il Tempo per alcuni titoli ritenuti diffamatori dai legali della Salis.
“Esprimo quindi totale solidarietà nei confronti del direttore del giornale, Tommaso Cerno e condivido in pieno il suo commento. Una eventuale querela firmata da Ilaria Salis e dalla sua famiglia sarebbe da considerare una medaglia da apporre al petto, un titolo di merito per chi omaggia il giornalismo libero e la libera critica”, conclude Campione.
