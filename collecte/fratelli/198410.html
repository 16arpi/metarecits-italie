Giorno del Ricordo: onoriamo i nostri connazionali

“Nel Giorno del Ricordo rendiamo omaggio alle vittime delle foibe e a tutti coloro che subirono la tragedia dell’esodo giuliano-dalmata, una pagina dolorosa della nostra storia per troppo tempo dimenticata. Ricordare è un dovere di verità e giustizia, per onorare chi ha sofferto e trasmettere questa memoria alle nuove generazioni. L’Italia non dimentica”. Lo scrive sui social il presidente del Consiglio, Giorgia Meloni.
“Nel giorno del Ricordo onoriamo i nostri connazionali delle sponde adriatiche che furono costretti a lasciare le loro case inseguiti dall’odio comunista. E addolora che ancora oggi c’è chi si vergogna di ricordarne l’Esodo”, aggiunge Galeazzo Bignami, capogruppo di Fratelli d’Italia alla Camera sui social.
