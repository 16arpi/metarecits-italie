Scuola: Ministro Bianchi non ha contezza delle criticità

“Nell’audizione in Commissione Cultura alla Camera il ministro dell’Istruzione Bianchi ha trionfalmente annunciato che la “scuola quest’anno riapre con tutti i docenti al loro posto.” Peccato che prevalentemente in Lombardia i bambini diversamente abili siano ancora senza insegnanti di sostegno. Fratelli d’Italia ricorda al Ministro che gli insegnanti di sostegno sono docenti a tutti gli effetti ed anzi, svolgono un ruolo fondamentale garantendo il rispetto dei diritti dei bambini e dei ragazzi DVA. Prima di fare dichiarazioni trionfalistiche bisogna avere contezza delle criticità che ancora sussistono”.

Lo dichiarano i deputati di Fratelli d’Italia Paola Frassinetti, vicepresidente della Commissione Cultura della Camera e responsabile dipartimento istruzione FdI ed Ella Bucalo, responsabile scuola.
