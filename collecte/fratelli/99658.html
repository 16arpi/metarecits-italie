Sciopero tricolore, La Russa: FdI-An presenta interrogazione a premier Renzi&#8230;

…COME INTENDE FAR RISPETTARE LEGGE? “Condivido le parole del candidato sindaco a Bolzano Alessandro Urzì e trovo personalmente molto gravi e irrispettose, sia della nostra bandiera che della nostra storia, le dichiarazioni e le decisioni del Presidente della Regione Trentino Alto Adige Ugo Rossi, del Presidente della Provincia Autonoma di Bolzano Arno Komptasher e del sindaco di Bolzano Luigi Spagnolli.
Lo dichiara Ignazio La Russa, annunciando la presentazione di una interrogazione parlamentare di Fratelli d’Italia-An al Presidente del Consiglio Matteo Renzi.
“Vogliamo sapere – ha aggiunto La Russa – come il premier intenda intervenire per garantire il rispetto da parte delle autorità locali, delle leggi nazionali e delle disposizioni impartite dalla Presidenza del Consiglio in merito all’esposizione della bandiera nazionale per il 24 maggio, in occasione del 100 anniversario dell’entrata dell’Italia in guerra. E vogliamo sapere come si intendano sanzionare questi inaccettabili comportamenti.”
“Ricordo – conclude il deputato di Fdi-An – che l’esposizione della bandiera nazionale in determinate ricorrenze non è una facoltà ma un obbligo da parte delle amministrazioni dello Stato e le parole di Rossi, Komptasher e Spagnolli sono un insulto all’Italia e agli italiani che loro molto indegnamente rappresentano”.
