Istat, Meloni: Minimo storico nascite è immagine drammatica, famiglia e natalità siano al centro della politica dello Stato

 
«L’Istat certifica che nel 2015 l’Italia ha toccato il minimo storico di nascite. Sono venuti al mondo solo 488 mila bambini. È la drammatica immagine del nostro popolo che sta morendo, colpito dalle scelte opportunistiche dei politicanti della Prima Repubblica, dalla furia ideologica di chi vorrebbe sostituire gli italiani con gli immigrati, dall’egoismo di chi antepone i propri desideri alla difesa della famiglia. Noi non ci vogliamo rassegnare a questo declino. La famiglia va messa al centro della politica dello Stato, va sostenuta la natalità, va aiutato economicamente chi mette al mondo un figlio, vanno aiutate le mamme con servizi concreti e con asili nido gratuiti, per tutti. Ma per chi ci governa le priorità sono altre».
Lo scrive su Facebook il presidente di Fratelli d’Italia, Giorgia Meloni.
