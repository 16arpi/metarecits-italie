Sicurezza, Silvestroni: Condivisibile proposta dell&#8217;ANFP di telecamere su divise

“Pieno sostegno alle forze dell’ordine sul caso del tunisino deceduto durante un fermo ad Empoli. I nostri agenti si trovano spesso ad agire in situazioni difficili e talvolta con soggetti aggressivi senza strumenti adeguati di difesa. Non è possibile assistere periodicamente a polemiche di parte e alla strumentalizzazione del lavoro serio e professionale di chi è demandato a garantire la nostra sicurezza. Sono certo che gli accertamenti del caso confermeranno la correttezza di quanto avvenuto durante l’arresto, a tal proposito mi sento di condividere la proposta lanciata da Enzo Letizia, segretario dell’Associazione nazionale funzionari di polizia (Anfp) di mettere delle telecamere sulle divise.
Un’iniziativa di buon senso che sradicherebbe sul nascere attacchi pretestuosi che rischiano solo di minare il livello di fiducia dei cittadini nei confronti della Polizia e delle istituzioni” lo ha dichiarato in una nota il deputato di Fratelli d’Italia Marco Silvestroni.
