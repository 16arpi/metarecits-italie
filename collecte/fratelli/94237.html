Crosetto: Accordo con Lega notizia positiva

«L’accordo Pdl-Lega è una notizia positiva: il centrodestra sta prendendo forma, sono scelte intelligenti di prospettiva e di rinnovamento. Sono uscito dal Pdl perchè pensavo fosse necessario un rinnovamento, quindi penso che Berlusconi debba essere il padre nobile, per lasciare spazio ad una nuova generazione. Per quanto riguarda il nostro candidato premier, le elezioni diventeranno quelle che avrebbero dovuto essere le primarie.
  
Sia io che Giorgia partecipavamo alle primarie, vedremo tra me e lei chi sarà la nostra bandiera. Siamo usciti dal Pdl per motivi di selezione della classe dirigente, il Pdl sta venendo pian piano sulle nostre posizioni, ma voglio vedere se alle dichiarazioni seguiranno i fatti, se nelle liste troveranno spazio quelli che lo meritano o quelli che sono stati più servili, catapultati dall’alto”. Lo ha detto Guido Crosetto, deputato e fondatore di ‘Fratelli d’Italia’, intervenendo all’interno della rubrica di Tgcom24, “Checkpoint”.
