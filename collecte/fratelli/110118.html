Alitalia, Fazzolari: Dal ministro Di Maio visione ingenua

“I flussi turistici non si influenzano con i vettori aerei, ma con una seria strategia aeroportuale. Se il governo vuole favorire il turismo e aumentare il numero di arrivi in Italia riveda il pessimo piano nazionale aeroporti varato dal governo Pd, e in particolare torni a prevedere il terzo aeroporto del Lazio e blocchi l’inutile raddoppio di quello di Fiumicino. Soltanto dopo aver rivisto la rete aeroportuale sarà possibile valutare l’utilità di un vettore nazionale a controllo pubblico. Prima di allora si rischia solo l’ennesimo inutile sperpero di risorse pubbliche”.
Lo dichiara il senatore di Fratelli d’Italia, Giovanbattista Fazzolari.
