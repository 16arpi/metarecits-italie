TAV, FdI: Realizzare opera senza se e senza ma

“Le parole dell’ex Commissario Foietta confermano ancora una volta che non servivano altre analisi costi-benefici, che tutti i numeri sono sempre stati a disposizione, che senza la Torino-Lione rischieremmo l’isolamento e un danno enorme alla competitività delle nostre imprese. I ritardi del governo sulla Tav sono ormai intollerabili. La posizione di Fratelli d’Italia è sempre la stessa: l’opera va fatta, subito, senza sé e senza ma”.
È quanto dichiarano i deputati di Fratelli d’Italia Carlo Fidanza e Mauro Rotelli a margine dell’audizione dell’ex Commissario Tav Paolo Foietta in Commissione Trasporti alla Camera.
