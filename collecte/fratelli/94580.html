Domani Cirielli a Nocera, Castellabate e Vallo della Lucania

Domani, domenica 3 febbraio 2013, alle ore 10.00, Edmondo Cirielli, candidato alla Camera dei Deputati con “Fratelli d’Italia-Centrodestra nazionale” in Campania, sarà a Nocera Inferiore per l’inaugurazione del comitato elettorale di via Paolo Giovio, mentre alle 11.00 si recherà a Nocera Superiore per l’inaugurazione della sede di “Fratelli d’Italia” in via Matteotti.
  
Nel pomeriggio, invece, alle 17.30 l’on. Cirielli parteciperà ad un incontro elettorale a Castellabate presso l’Hotel Hermitage, mentre alle 19.30 sarà a Vallo della Lucania nell’Aula Consiliare (ex Convento dei Domenicani) in via Luigi Rinaldi. Interverrà, tra gli altri, Antonio Paravia, senatore uscente e candidato alla Camera con “Fratelli d’Italia-Centrodestra nazionale”, in vista delle elezioni politiche del 24 e 25 febbraio 2013.
 
