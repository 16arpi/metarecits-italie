Coronavirus, Foti: Convocare subito cabina di regia Governo-regioni

“Fratelli d’Italia chiede che venga immediatamente convocata una cabina di regia governo-regioni, al fine di allestire urgenti misure per affrontare l’emergenza straordinaria dettata dalla diffusione del coronavirus nella nostra Nazione. Serietà e buonsenso impongono che non si perda tempo e che le istituzioni si raccordino subito con le strutture mediche, sanitarie ed ospedaliere alle quali occorre tutto il supporto necessario”. Lo dichiara il vice capogruppo di Fratelli d’Italia alla Camera, Tommaso Foti.
