L. stabilità, Cirielli: Su Cocer altra figuraccia di Renzi

“Fallisce il tentativo del premier Matteo Renzi di dimezzare la rappresentanza militare. La presidenza della Camera, alla luce anche del parere espresso dalla commissione Bilancio, ha, infatti, stralciato dalla Legge di Stabilità gli articoli che prevedevano la riduzione al 50% dei componenti dei COCER e dei COIR.

Un provvedimento rappresaglia dopo le proteste delle scorse settimane per la vicenda legata al blocco degli stipendi. Un’altra figuraccia del premier che, sulle Forze dell’Ordine, non si smentisce: nessuna conoscenza delle difficoltà del comparto sicurezza-difesa e soprattutto nessun rispetto”. E’ quanto dichiara Edmondo Cirielli, deputato di Fratelli d’Italia-Alleanza Nazionale.
