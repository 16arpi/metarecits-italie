Sanremo, Cirielli: Grave aggressione tunisinio a poliziotti, con noi al Governo pene severissime

“Continua la violenza nei confronti delle nostre donne e dei nostri uomini in divisa da parte degli extracomunitari, tra l’indifferenza del governo. A Sanremo un poliziotto è stato ridotto in fin di vita da tre tunisini, uno dei quali è stato arrestato e, dopo il patteggiamento, condannato a 10 mesi di reclusione con scarcerazione immediata e obbligo di firma. È arrivato il momento di dire basta”. È quanto dichiara Edmondo Cirielli, deputato di Fratelli d’Italia-Alleanza Nazionale, responsabile del Dipartimento Giustizia del partito.
“Il Pd, anziché tutelare le Forze dell’ordine – spiega-, ha pensato di alzare a dismisura le pene nei loro confronti. Sarebbe invece il caso di aumentarle per il grave reato di violenza a pubblico ufficiale visto che le aggressioni soprattutto da parte di stranieri nei loro riguardi sono all’ordine del giorno. Non possiamo continuare a tacere di fronte a simili vergogne. Gli italiani sono stanchi. I nostri tutori della sicurezza chiedono e meritano rispetto”.
“Quando saremo al governo – conclude Cirielli – prevedremo pene severissime che non consentiranno la scarcerazione di questi selvaggi. Oggi gli svuotacarceri voluti dal Pd impediscono la custodia cautelare in carcere anche per gli arrestati in flagranza”.
