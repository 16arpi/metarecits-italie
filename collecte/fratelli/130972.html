Camera, De Corato: eletto vice presidente della I commissione affari costituzionali

 «Ringrazio molto il Presidente del Consiglio Giorgia Meloni per questa importante designazione che mi onora. Peraltro, e ciò mi lusinga ulteriormente, lo stesso Premier nella scorsa legislatura faceva parte della commissione Affari Costituzionali della Camera. Farò del mio meglio perché questa è la commissione che valuta progetti legge di revisione alla Costituzione e altre leggi costituzionali e, per quanto riguarda la legislazione ordinaria, regola anche l’ordinamento generale della pubblica amministrazione. Ritengo la Commissione di cui sono vice Presidente, tra le altre, una delle più strategiche e rilevanti che ci siano, poiché da qui passano tutti i provvedimenti costituzionali più importanti, come la proposta di Legge sulla elezione diretta del Presidente della Repubblica». 
Queste le parole dell’Onorevole Riccardo De Corato, in merito alla sua elezione odierna come vice Presidente della Commissione Affari Costituzionali alla Camera dei Deputati.
