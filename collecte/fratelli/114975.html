Mafia, Varchi: Gratitudine a forze ordine e inquirenti

Loro lavoro ancora una volta decisivo
“Desidero esprimere alle Forze dell’ordine e agli inquirenti la mia gratitudine e quella di Fratelli d’Italia per l’importante operazione che ha portato oggi a Palermo all’arresto di numerosi esponenti mafiosi. Ancora una volta, l’ottimo lavoro dei nostri uomini e delle nostre donne in divisa risulta decisivo nel contrasto alla criminalità organizzata. Arresti che assumono una valenza maggiore perché avvengono a poche ore dal 27° anniversario della morte di Paolo Borsellino e degli agenti della sua scorta che ricorderemo con Giorgia Meloni venerdì 19 luglio con la tradizionale fiaccolata che si svolge a Palermo”.
Lo dichiara Carolina Varchi, deputato palermitano di Fratelli d’Italia e capogruppo FDI in commissione Giustizia della Camera.
