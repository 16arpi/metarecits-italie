Coronavirus, Baldini: Governo chiarisca su strumentazioni non adeguate

FDI presenta interrogazione a Conte e Speranza

“Il governo chiarisca se corrisponde al vero che per l’emergenza Covid-19 siano state acquisite strumentazioni improprie e non adeguate alla funzionalità di destinazione e quali siano le procedure di monitoraggio, controllo e verifica della funzionalità e della adeguatezza dei dispositivi medici di emergenza. Molteplici, purtroppo, sono  le segnalazioni di forniture improprie: ventilatori polmonari inadeguati all’uso in Terapia Intensiva, mascherine non adatte alla destinazione per le quali sono state fornite, monitor multiparametrici privi dei moduli necessari, apparecchiature con limitato o assente servizio di manutenzione in Italia, apparecchiature senza manuali d’uso, apparecchiature non accompagnate da marcatura CE. Per evitare in futuro il ripetersi di questi gravi avvenimenti, riteniamo opportuno coinvolgere professionalità competenti in materia di verifica, funzionamento e di adeguatezza dei dispositivi medici di gestione dell’emergenza da Covid-19, come tra gli altri, gli ingegneri clinici”.
Lo dichiara Maria Teresa Baldini, deputato di Fratelli d’Italia annunciando una interrogazione al presidente del Consiglio e al ministro della Salute.
