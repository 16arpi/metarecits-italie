Difesa, Deidda: Bene Governo su indennità da pagare


Ora si passi da parole ai fatti
 
“Il chiarimento del sottosegretario Raffaele Volpi sul trattamento economico accessorio tranquillizza non solo la rappresentanza militare che aveva denunciato il problema ma anche le diverse associazioni spaventate dalla difficoltà della burocrazia e dai rapporti con gli altri ministeri. Ora speriamo che le parole del governo si tramutino presto in fatti concreti e che il conguaglio avverrà entro il mese di agosto così come dichiarato dallo stesso sottosegretario”.
 
Così Salvatore Deidda, deputato di Fratelli d’Italia e capogruppo FDI in commissione Difesa rispondendo al sottosegretario Raffaele Volpi intervenuto in aula su una interrogazione di FDI sulle indennità che il ministero della Difesa deve pagare da due anni al personale militare, alle Forze di polizia e ai Vigili del fuoco.  
