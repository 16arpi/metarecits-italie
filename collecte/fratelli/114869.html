Centrodestra: Domani giovedì 11 iniziativa di Fratelli d&#8217;Italia con Giorgia Meloni a Catania

“È sempre più blu” è il titolo dell’iniziativa che Fratelli d’Italia ha organizzato per domani giovedì 11 luglio dalle ore 18.00 presso lo Sheraton Hotel di Aci Castello (Catania).  Durante la manifestazione il presidente nazionale Giorgia Meloni presenterà nuove e importanti adesioni al partito che nelle ultime elezioni europee ha sfiorato il 7%. L’appuntamento di Catania rappresenta un’altra tappa importante del progetto conservatore e sovranista lanciato dalla Meloni ad Atreju lo scorso settembre e che in meno di un anno ha visto crescere e allargare i confini di Fratelli d’Italia. Nota per la stampa: i giornalisti, i cineoperatori e i fotografi che intendono seguire l’iniziativa di Catania possono inviare una mail per accreditarsi, entro le ore 19.00 di oggi mercoledì 10 luglio, al seguente indirizzo email: stampa.fratelliditalia@gmail.com 
