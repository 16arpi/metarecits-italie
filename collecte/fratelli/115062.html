Bankitalia, Meloni: &#8216;Grillini contro nazionalizzazione&#8217;, su facebook presidente FdI dedica a M5s canzone Rino Gaetano

«Oggi alla Camera è iniziata la discussione generale sulla proposta di legge di Fratelli d’Italia per nazionalizzare la Banca d’Italia. Alla fine i Cinquestelle hanno deciso di votare contro e la relatrice M5S ha chiesto all’Aula di respingere la proposta. Sono ormai lontani i tempi delle battaglie contro la svendita della nostra Banca centrale, lontanissimi quelli delle battaglie contro i poteri forti. Anche per i poveri grillini vale la massima di Rino Gaetano: “Partono tutti incendiari e fieri ma quando arrivano sono tutti pompieri”. Fratelli d’Italia è rimasto invece l’unico partito coerente su questi temi e continuerà la sua battaglia. A Grillo, Di Maio e Di Battista dedico questa canzone di Rino Gaetano».
Lo scrive su Facebook il presidente di Fratelli d’Italia, Giorgia Meloni, postando la canzone “Ti Ti Ti Ti” di Rino Gaetano.

