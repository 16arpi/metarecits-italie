Migranti, Meloni: Minuto di silenzio per i tanti macronisti italiani, Macron fa interessi Francia, governi Pd fanno quelli degli altri

«Un minuto di silenzio per i tanti macronisti dell’intellighenzia e della politica italiana. Per loro ho solo una domanda: sul serio pensavate che una volta presidente della Francia, Macron avrebbe fatto gli interessi di qualcun altro e non della sua Nazione? Sveglia: gli unici governi al mondo che non fanno gli interessi del popolo che rappresentano ce li abbiamo noi a Palazzo Chigi dal 2011, tutti a guida PD. Per settimane intere abbiamo visto esponenti del Pd commossi e increduli, convinti di aver vinto loro le elezioni all’Eliseo. Abbiamo ascoltato un rinvigorito Renzi e un rampante Gentiloni dirci che Macron era un modello. Ecco, se è il vostro modello fate come lui: smettela di fare i servi della Germania e dei potenti di Bruxelles e iniziate a fare gli interessi del vostro popolo, se ne siete capaci».
Lo scrive su Facebook il presidente di Fratelli d’Italia, Giorgia Meloni.
