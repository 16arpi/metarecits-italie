Nassiriya, La Pietra: Giunta PD diserta commemorazione

“Nel quindicesimo anniversario della strage di Nassiriya, l’11 settembre italiano, il circolo Fratelli d’Italia di Ponte Buggianese ha organizzato una commemorazione per onorare il sacrificio dei nostri 19 connazionali, invitando tutti a partecipare, ma il sindaco e l’amministrazione a guida PD hanno deciso di non essere presenti” Così in una nota il senatore di Fratelli d’Italia Patrizio La Pietra. “È una vergogna, perché i nostri caduti non hanno colore politico e le istituzioni avevano il dovere di presenziare e di onorare il ricordo degli eroi che morirono in Iraq per difendere la nostra Nazione. Grazie alle donne e agli uomini in divisa che sono tutt’ora impegnati nelle missioni internazionali” conclude il senatore La Pietra.
