Immigrati: Lamorgese trovi soluzioni e non si limiti ai buono propositi

Oltre 59mila immigrati giunti in Italia, quasi il doppio del 2020
“Il ministro Lamorgese davanti ai problemi dovrebbe trovare delle soluzioni e non limitarsi ad annunciare buoni propositi. Dovrebbe difendere i confini, i cittadini e le nostre Forze dell’ordine e bloccare le masse di disperati che partono, che muoiono in mare o che finiscono nelle mani dei delinquenti. Ad oggi i migranti clandestini arrivati in Italia sono oltre 59mila, quasi il doppio rispetto alla stessa data del 2020 e sei volte tanti quelli arrivati nel 2019. I centri di accoglienza di tutta Italia sono drammaticamente sovraffollati e le Forze di polizia e quelle sanitarie continuano a essere costrette a lavorare in condizioni estremamente disagiate e pericolose, soprattutto sotto il profilo del rischio contagio. Mentre agli italiani si impongono pesantissime limitazioni delle libertà personali per contrastare la diffusione della pandemia il Governo continua a permettere lo sbarco indisturbato di migliaia di persone a rischio contagio”.
Così i deputati di Fratelli d’Italia Carolina Varchi e Salvatore Deidda, intervenendo al question time di FDI al governo.
