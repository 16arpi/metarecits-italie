Caporalato, Meloni: FdI presenta interrogazione a Governo, chiarezza su gravi fatti nel foggiano

“Fratelli d’Italia chiede chiarezza sui gravissimi fatti di Castelluccio di Sauri e Ripalta nel foggiano nei quali hanno perso la vita 16 braccianti stranieri. Siamo stati i primi a denunciare con i nostri amministratori il vergognoso fenomeno del caporalato, nel quale sia le vittime che gli sfruttatori sono sempre immigrati. Abbiamo presentato al governo una interrogazione parlamentare per chiedere un intervento tempestivo: basta speculare sulla pelle di disperati, calpestando ogni diritto fondamentale per avere manodopera a basso costo”.
È quanto scrive su Facebook il presidente di Fratelli d’Italia Giorgia Meloni.
