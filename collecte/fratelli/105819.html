Ape sociale, Rizzetto: Discrimina i lavoratori autonomi

“L’Ape sociale così come prevista discrimina i lavoratori autonomi che anche se disoccupati non ne hanno diritto”. É quanto ha dichiarato il Vicepresidente della commissione lavoro alla Camera, Walter Rizzetto di Fratelli d’Italia, che ha chiesto con un’interrogazione al Ministro Poletti di intervenire affinché sia rispettato il principio di uguaglianza sociale. “E’ una vera è propria beffa per i lavoratori autonomi che, tranne nel caso in cui siano invalidi o cargiver, non possono ottenere la pensione anticipata perché l’Inps richiede tra le condizioni per l’accesso quella di aver percepito l’indennità di disoccupazione a cui, come è noto, i lavoratori autonomi non hanno diritto. Quindi, vengono tagliati fuori anche dalla pensione anticipata perché l’ammortizzatore sociale da cui sono già esclusi, è diventato requisito per ottenere l’indennità prevista dall’Ape sociale”.
“Bisogna intervenire – ha concluso Rizzetto- altrimenti l’Ape sociale rappresenterà l’ennesima occasione mancata per dare anche a questa categoria di lavoratori il dovuto supporto”.
