Foibe, Frassinetti: Ministro Messa impedisca negazionismo nelle università

“Oggi  in commissione cultura alla Camera, in occasione dell’audizione del Ministro dell’Università Messa sul PNRR, vista l’imminenza delle celebrazioni del giorno del Ricordo, ho  ricordato al Ministro che purtroppo nel mondo universitario ci sono docenti e rettori che hanno abbracciato pericolose teorie negazioniste sulle foibe; come per esempio il seminario organizzato domani all’Università per Stranieri  di Siena dal Rettore  Montanari con l’obiettivo di negare il genocidio degli italiani infoibati dai seguaci di Tito. Ho chiesto al Ministro Messa di intervenire per impedire all’interno delle università atti intollerabili e offensivi verso i nostri martiri.”

Lo dichiara la vicepresidente della commissione cultura della Camera e responsabile dipartimento istruzione di Fratelli d’Italia, Paola Frassinetti.
