Lavoro, Rampelli: Un fallimento totale, Poletti dovrebbe dimettersi

“I nuovi dati dell’Inps, che confermano i numeri di qualche settimana fa, dimostrano la totale inadeguatezza delle politiche per il lavoro. Senza che ce ne fossimo resi conto, hanno effettuato un’altra modifica della Costituzione, senza sottoporla a referendum: L’Italia da repubblica fondata sul lavoro è diventata una repubblica fondata sul voucher e sul precariato. Il ministro Poletti dovrebbe dimettersi di fronte a questo ennesimo fallimento”. È quanto dichiara il capogruppo di Fratelli d’Italia-Alleanza nazionale alla Camera dei deputati Fabio Rampelli commentando le ultime rilevazioni dell’Inps sul calo dell’88,5% in otto mesi dei contratti a tempo indeterminato e l’aumento del 35,9% della vendita di voucher.
