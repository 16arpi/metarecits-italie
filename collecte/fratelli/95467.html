Fiat, Cirielli (FdI): Solidarietà a Depalma, inopportuno atteggiamento Lingotto

«Esprimo la mia vicinanza al Vescovo di Nola, Beniamino Depalma, per l’atteggiamento immotivato ed inopportuno dei vertici dello stabilimento Fiat di Pomigliano nei suoi riguardi. Suo dovere è ascoltare e stare dalla parte di chi soffre, ed un atto di solidarietà cristiana non può certamente essere strumentalizzato così. In questo momento di difficoltà, nella distinzione dei ruoli di ognuno, è giusto confrontarsi e dare risposte ai lavoratori». 
È quanto dichiara Edmondo Cirielli, deputato di Fratelli d’Italia e componente dell’Ufficio di Presidenza di Montecitorio.
Roma, 9 luglio 2013
