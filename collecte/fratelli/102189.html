Taglialatela: Questa mattina alla sanità, con la nostra candidata a presidente&#8230;

…DELLA III MUNICIPALITA’ EMMANUELA FLORINO, PER RIBADIRE CHE IL NOSTRO PROGETTO POLITICO E’ IN CONTINUITA’ CON I VALORI DELLA DESTRA SOCIALE E POPOLARE. “Questa mattina nel quartiere Sanità, nel cuore della Napoli popolare, ho preso parte al gazebo organizzato dai ragazzi di Casa Pound durante il quale abbiamo presentato al territorio, insieme al coordinatore cittadino del partito Luigi Rispoli, la nostra candidata a Presidente della III Municipalità Emmanuela Florino.
Abbiamo scelto di effettuare la presentazione all’esterno della Chiesa dei “Vergini” per ribadire la nostra vicinanza a tutte le persone perbene che abitano i quartieri popolari di Napoli, per le quali ci battiamo durante tutto l’anno e la cui tutela rappresenta per noi, da un punto di vista politico, una missione ben precisa in continuità con i valori della destra popolare e sociale che abbiamo l’ambizione di rappresentare.
Con i ragazzi di Casa Pound il percorso iniziato durante questa campagna per le amministrative non è fine a se stesso, ma di prospettiva.
Come destra sociale e popolare abbiamo ribadito ai cittadini della Sanità la nostra “intolleranza” verso i fenomeni di criminalità, corruzione, incompetenza ed immobilismo che rappresentano quattro veri e propri cancri che frenano lo sviluppo economico e sociale della città e che per questi motivi bisogna estirpare e combattere”.
E’ quanto dichiarato in una nota da Marcello Taglialatela, candidato Sindaco di Napoli e Parlamentare di Fratelli d’Italia – An.










