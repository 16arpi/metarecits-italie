Legittima difesa, Meloni: Condono della pena per chi la esercita

“Il caso di Mario Cattaneo è uno dei tanti casi di italiani costretti a difendersi di fronte ad uno Stato assente e incapace di fare il suo lavoro: garantire la sicurezza. In questi giorni si parla molto di condono: c’è chi propone il condono fiscale, chi quello edilizio. Fratelli d’Italia propone, invece, il condono della pena per tutti gli italiani che hanno esercitato la legittima difesa perché per noi non esiste l’eccesso colposo di legittima difesa”.
Lo ha detto il presidente di Fratelli d’Italia e candidato premier, Giorgia Meloni, incontrando a Casaletto Lodigiano il ristoratore Mario Cattaneo.
