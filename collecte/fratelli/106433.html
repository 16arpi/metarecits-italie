Ostia, Petrenga: Di Maio con un camorrista? Non diremo che Di Maio è camorrista

“Davvero il livello di polemica dei 5 stelle sta rasentando la follia. Nel giorno in cui si esaltano per una fotografia in cui si ritrae Giorgia Meloni e la candidata alla presidenza del X municipio Monica Picca in una manifestazione con un esponente della famiglia Spada, esce una foto di Di Maio con un camorrista sotto processo, entrambi ripresi in un luogo chiuso. Questo vuole dire che il vicepresidente della Camera è  camorrista? Se adottassimo la loro equazione dovremmo dire sì è camorrista. Ma respingiamo questo ragionamento che dimostra solo la pochezza delle argomentazioni dei 5 stelle e soprattutto il loro nervosismo”. E’ quanto dichiara il deputato di Fratelli d’Italia-Alleanza nazionale Giovanna Petrenga.
