PA, Rizzetto: Scorrere le graduatorie e prorogare la validità degli idonei ai concorsi

“Fratelli d’Italia chiede al governo di tutelare con opportuni provvedimenti normativi, gli idonei inseriti nelle graduatorie vigenti di concorsi pubblici e di prorogare al 31 dicembre 2019 l’efficacia delle graduatorie e delle assunzioni”.
Così il deputato di Fratelli d’Italia Walter Rizzetto intervenendo in aula al question time di FDI al ministro della Pubblica amministrazione Giulia Bongiorno.
“Nel decreto per la concretezza della pubblica amministrazione – ha aggiunto Rizzetto –  si prevede che per il triennio 2019/2022 le amministrazioni potranno scorrere le graduatorie vigenti e per questa ragione se il governo vorrà essere coerente non dovrà andare in cerca di eccellenze altrove visto che ci sono quelle già di fatto certificate dal concorso stesso”.
“Il governo – conclude il deputato di FDI – aveva dichiarato che entro la fine dell’anno ci sarebbe stato un ulteriore milleproroghe ma evidentemente è scomparso dai loro radar. Se è vero che ci saranno 450mila nuove assunzioni di queste ce ne sono già molti in pancia della pubblica amministrazione che si chiamano vincitori idonei di concorso, quindi scorrete le graduatorie».
