Referendum, Meloni: M5s vuole Governo di scopo? Andreotti e Fanfani sarebbero fieri di loro


«Il M5S propone un governo di scopo in caso di vittoria del no al referendum. Traduzione: sosteniamo il quarto governo di fila non eletto dagli italiani per scrivere la legge elettorale che ci piace di più e occupare qualche poltrona. Andreotti e Fanfani sarebbero fieri di loro. La posizione di Fratelli d’Italia invece è chiarissima: se al referendum vince il No, Renzi deve dimettersi immediatamente e bisogna tornare a votare. Basta con gli inciuci e con i giochi di palazzo perché deve essere il popolo a decidere da chi essere governato».
Lo scrive su Facebook il presidente di Fratelli d’Italia, Giorgia Meloni.
