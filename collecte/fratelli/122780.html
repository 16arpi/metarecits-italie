Milleproroghe, FdI: Decreto è di Conte, Draghi, Grillo, Renzi, Zingaretti, Lega o FI?

“Fratelli d’Italia ha ricordato alla maggioranza che la nostra è una Democrazia Parlamentare sempre e non solo quando viene invocata per permettere al Partito democratico, che è da 15 anni che perde le elezioni, di governare. L’Italia è una Repubblica Parlamentare anche e soprattutto nel rispetto del Parlamento e delle Commissioni che devono essere messe in condizione di lavorare. Per questo abbiamo chiesto che le commissioni Affari costituzionali e Bilancio, che stanno lavorando sul Milleproroghe, venissero aggiornate a domani così da capire se il decreto su cui stiamo lavorando è di Conte, di Draghi, di Renzi, di Grillo, di Zingaretti, della Lega oppure di Forza Italia”.
Lo dichiarano in una nota i deputati di FDI Lucia Albano, Emanuele Prisco, capogruppo in commissione Affari costituzionali e Paolo Trancassini, capogruppo in commissione Bilancio della Camera.
