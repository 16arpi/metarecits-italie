Butti: Lista Monti vera delusione, armata di soggetti impreparati

“Nel corso delle sue traboccanti apparizioni televisive Mario Monti ci ha fatto credere di poter costruire una straordinaria lista di tecnici extraterrestri programmati, alla stregua dei più moderni robot, con esclusivi circuiti integrati. Invece il professor Monti, sondaggi alla mano, si è dovuto accontentare di arruolare
  
tra le proprie file volti più o meno noti del mondo dello sport e della cultura, che sono specchietti per allodole ma non certo tecnici. È una lista civica da vera delusione. Doveva essere il fiore all’occhiello del professore ed invece si è trasformata in un’armata di soggetti impreparati, nella quale non mi stupirei di trovare anche qualche super eroe”. È quanto dichiara Alessio Butti, capogruppo di ‘Fratelli d’Italia – Centrodestra Nazionale’ in Commissione di Vigilanza Rai.
