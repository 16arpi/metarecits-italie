Ghiglia: noi garanti nazionali dell&#8217;accordo PdL-Lega

Mi stupisco che l’amico Roberto Cota, Presidente della Regione Piemonte anche grazie al nostro convinto,continuo e indispensabile sostegno in Consiglio Regionale,abbia “rimosso” Fratelli d’Italia dall’accordo, espresso dallo stesso Cota, che vi sarebbe tra Lega e PDL, sul Progetto di Macroregione del Nord”. Cosi’ il deputato Agostino Ghiglia replica alle dichiarazioni del Presidente Cota sulla Macroregione. “Se la Macroregione e’ un modo per rendere piu’ funzionali
  
i servizi ai cittadini (come gia’ sta avvenendo in tema di Trasporti), per creare sinergia virtuosa ed economie di scala attraverso piu’ stretti rapporti tra le Regioni confinanti, per rendere piu’ competitivo ed “internazionale” il nostro sistema imprenditoriale e, conseguentemente, rilanciare l’occupazione, noi siamo per la Macroregione. Se, al contrario nella testa di qualcuno, ma siamo sicuri che questo non sia nelle intenzioni del Presidente Cota, il termine Macroregione del Nord fosse un modo per rilanciare triti, inutili e stantii slogans secessionisti, e’ del tutto evidente – sostiene Ghiglia – che cio’ troverebbe la netta opposizione di Fratelli d’Italia. “Ci offriamo, dunque, al Presidente Cota, come garanti della Macroregione intesa – conclude l’on.Agostino Ghiglia – come nuovo motiore propulsore di una Grande e Unita Nazione che recuperi, dopo l’appiattimento di Monti su politiche antinazionali, un ruolo in Europa”.
 
