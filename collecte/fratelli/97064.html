Europee, Fidanza: Distrutto nostro gazebo, non ci ferma una atto vigliacco

“Stanotte il gazebo di Fratelli d’Italia-Alleanza Nazionale di piazza Cordusio è stato colpito da un raid vandalico: i miei manifesti sono stati strappati, i tavoli rotti e i volantini calpestati. Ci sono vigliacchi – che siano vandali, centri sociali o esponenti dell’estrema sinistra – che evidentemente non hanno argomenti migliori che distruggere il lavoro altrui.
  
 
Probabilmente fa paura la crescita di una nuova destra anche a Milano, forte delle proprie radici e con lo sguardo verso il futuro con una classe dirigente giovane, a partire da Giorgia Meloni e dal sottoscritto. Una destra che sta facendo questa campagna elettorale in mezzo alla gente, nei quartieri popolari come tra le categorie.
Ci dispiace per loro, ma non sarà un atto vile a fermarci: noi siamo in campo per riscattare l’Italia, qualcun altro per vandalizzare un gazebo”.
Lo dichiara Carlo Fidanza, eurodeputato di Fratelli d’Italia-Alleanza Nazionale e candidato alle Europee del 25 maggio.
Milano, 11 maggio 2014
