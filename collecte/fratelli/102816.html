Migranti, Meloni: Caserma Montello di Milano sia utilizzata per dare servizi a italiani

«La posizione di Fratelli d’Italia è chiara: se il Ministero della Difesa dispone di strutture funzionali come la Caserma Montello di Milano, queste strutture devono essere utilizzate per offrire servizi agli italiani e non per accogliere centinaia di sedicenti profughi e immigrati clandestini. FdI si batterà contro questa scelta in ogni sede e porterà questo caso in Parlamento con un’interrogazione parlamentare urgente. È ora di dire basta alla folle politica del Governo Renzi-Alfano che vuole convertire ogni Comune d’Italia in un grande centro d’accoglienza e trasformare la nostra Nazione nel campo profughi d’Europa».
Lo scrive su Facebook il presidente di Fratelli d’Italia, Giorgia Meloni.
