Dl missioni, Totaro: Con nostro odg, in mancanza di risposte sui marò, via i nostri militari dalle missioni

“Con questo ordine del giorno riteniamo che il Governo avrebbe dovuto  prendere una posizione netta sulla vicenda dei Marò”. È quanto ha dichiarato in aula il deputato di Fratelli d’Italia-Alleanza Achille Totaro illustrando l’ordine del giorno presentato da Fdi-An sulle vicenda dei due fucilieri italiani sequestrati in India.
  
 “Renzi  – ha aggiunto- non è ancora venuto in aula per spiegare cosa intenda fare. L’odg  approvato precedentemente era condivisibile ma non individuava le soluzioni. Noi vogliamo impegnare il Governo a intraprendere la strada  della sensibilizzazione degli organismi internazionali. I nostri militari fanno parte del contingente Nato e Onu sempre e non soltanto a seconda delle convenienze. Non se ne possono lavare le mani”.
“Siamo dell’avviso che se non viene preso questo impegno – ha concluso Totaro-  dobbiamo ritirare i nostri contingenti da tutte le missioni internazionali. È una questione di dignità nazionale. Il voto negativo dell’aula al nostro ordine del giorno è la conferma della persistenza un atteggiamento pilatesco da parte della maggioranza e dell’Esecutivo”.  
