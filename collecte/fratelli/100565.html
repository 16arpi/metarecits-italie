Iraq, La Russa: Su intervento dibattito surreale. Governo ci dica suo orientamento

«È un dibattito surreale quello che sta avvenendo in questi giorni attorno al possibile nuovo impegno delle nostre Forze armate in Iraq. Da giorni si parla, si ragiona, si ipotizza su un nostro intervento militare. Persino il Presidente della Repubblica, Sergio Mattarella, è giustamente intervenuto e ha parlato di “collaborazione internazionale e di azioni e strategie comuni”. Ma dal Governo tutto tace. Mi domando cosa aspetti il premier Renzi a farci sapere il suo orientamento. Ma soprattutto mi domando se sia giusto ipotizzare un nostro intervento nel “lontano” Iraq quando in Libia, a pochi km dalla Sicilia, la situazione si fa ogni giorno più drammatica. Possibile che nessuno del Governo capisca l’urgenza di una missione militare internazionale nei porti libici capace capace sia di bloccare le partenze di migliaia di immigrati sia di istituire dei centri di accoglienza dove valutare le richieste di asilo?».
È quanto dichiara Ignazio La Russa, deputato di Fratelli d’Italia-Alleanza Nazionale.
 
