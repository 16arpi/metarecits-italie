Comunali, Colosimo: Rampelli è Sindaco ideale

“Oggi la sala gremita di categorie e associazioni ha confermato la forza di Fratelli d’Italia nella Capitale, un evento costruttivo e partecipato che ha mostrato il volto migliore della politica. Quello di una classe dirigente che non ha mai smesso la sua funzione di ascolto della città e che con il lavoro puntuale, rigoroso e incessante di Fabio Rampelli può senza alcun infingimento candidarsi per vincere”. E’ quanto ha dichiarato in una nota il dirigente nazionale di Fdi-An, Chiara Colosimo. “Ama la sua città e per lei non si è mai risparmiato, le sue capacità e il suo spessore potranno solo che essere un valore aggiunto per risollevare Roma. E’ chiaro che la candidatura espressa da Giorgia Meloni è al servizio di tutta la coalizione, così come non c’è dubbio che Fabio Rampelli rappresenti il candidato ideale per Roma”
