Coronavirus, Delmastro: Con sì a MES Governo scendiletto della Troika

Governo ha ceduto nel silenzio scodinzolante di Gualtieri
“Il Governo getta la maschera e mostra il suo vero volto da scendiletto della Troika. Dopo aver avuto assicurazioni da due soldi da Conte sul fatto che sul Mes non avremmo mai ceduto, ieri nel silenzio scodinzolante del Ministro dell’Economia l’Eurogruppo ha attivato il Mes. Oggi il M5S e il Ministro Gualtieri spudoratamente parlano solo di proposta dell’Eurogruppo. La domanda è: all’Eurogruppo l’Italia ha emesso un timido “flatus vocis” contro il Mes? La risposta è clamorosamente no! È vero, non lo ha proposto l’Italia, ma lo ha accettato silenziosamente. In effetti non è compito degli scendiletto della Troika fare proposte, ma digerirle silenziosamente. Così è andata! Non spetta a Conte miscelare l’amaro calice, ma soltanto berlo! È così oggi mentre ancora stanno digerendo il chiucchiaio di Mes che gli hanno fatto ingoiare, provano a negare, ma i miasmi che escono dalle loro bocche odorano la verità che è la sottomissione del governo al Mes”.
Lo dichiara Andrea Delmastro,  deputato di Fratelli d’Italia e capogruppo FDI in commissione Esteri. 
