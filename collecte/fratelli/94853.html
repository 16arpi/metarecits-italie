Cirielli: Plauso a Forze dell’Ordine e magistratura per impegno costante

In occasione della Giornata della memoria e dell’impegno in ricordo delle vittime delle mafie rivolgo un pensiero particolare alle Forze dell’Ordine e alla Magistratura che quotidianamente sono impegnate nella lotta alla criminalità organizzata, a tutela della nostra sicurezza,
  
e ai tanti innocenti che hanno pagato con la loro vita. Lo dichiara Edmondo Cirielli, deputato di Fratelli d’Italia. “Un commosso ricordo – aggiunge – a quanti tra magistrati ed appartenenti alle Forze dell’Ordine sono caduti per mano delle mafie e grande vicinanza ai loro congiunti perché lo Stato non dimentichi. Ricordare è fondamentale per non dimenticare e per continuare sulla strada intrapresa nel contrasto all’illegalità. Serve ai nostri giovani, alla Magistratura, alle Istituzioni tutte, per far vincere la cultura della legalità, della giustizia, dell’onestà”.
 
