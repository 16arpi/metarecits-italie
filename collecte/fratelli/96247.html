Marò, La Russa: Bene l&#8217;ok a delegazione parlamentare, ora affrettare tempi per partenza

“Desidero esprimere il mio sincero apprezzamento per la decisione dei presidenti delle commissioni Affari esteri e Difesa di Camera e Senato che, accogliendo la richiesta avanzata ieri da Fratelli d’Italia, ha dato il via libera oggi all’istituzione di una delegazione parlamentare che possa recarsi in India per verificare l’effettiva situazione dei due marò.
  
Si tratta ora, vista l’urgenza che la situazione impone, di affrettare i tempi sia per la formazione della delegazione che per la sua effettiva partenza per Nuova Delhi”. Lo dichiara Ignazio La Russa, presidente di Fratelli d’Italia.
Roma, 14 gennaio 2014
 
