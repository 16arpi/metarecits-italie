Quirinale, Meloni: Governo dia seguito a Odg Fdi, tutti i grandi elettori hanno diritto di votare

«Il Governo Draghi dia immediatamente seguito all’ordine del giorno di Fratelli d’Italia approvato dalla Camera e che impegna il Governo a garantire a tutti i “Grandi Elettori” il diritto-dovere di votare il Presidente della Repubblica. Sarebbe intollerabile negare questa possibilità e l’Esecutivo deve fare tutto quello che è necessario per garantire l’esercizio di questo diritto. Il Presidente della Camera Fico, responsabile delle operazioni di voto per dettato costituzionale, si attivi in relazione all’ampio indirizzo parlamentare ricevuto».

Lo dichiara il presidente di Fratelli d’Italia, Giorgia Meloni.
