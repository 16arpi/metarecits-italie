Battiato, Rampelli: ciao Franco, cambierà, si che cambierà

“La musica di Battiato è stata poesia d’avanguardia, ricerca pura, sintesi di culture e di emozioni sublimi. Lontano da ogni categoria, possiamo dire di Battiato che è stato uno spirito libero, un ‘essere speciale’ che ci ha avvicinato a ‘mondi lontanissimi’ eppure a due passi da noi. Melodie inedite sempre in cerca di un altrove. Sferzante castigatore delle umane mediocrità, ma sempre con il rimbalzo di una speranza: “Questo secolo oramai alla fine, saturo di parassiti senza dignità, mi spinge solo ad essere migliore, con più volontà”.
Ciao Franco, “cambierà, si che cambierà”…
E’ quanto dichiara in una nota Fabio Rampelli, vicepresidente della Camera e deputato di Fdi.
