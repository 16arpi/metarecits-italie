Fisco, Osnato: Parlamento non è passacarte decisone altrui

“Da una parte Il PD che non ha saputo argomentare meglio che con un “Dobbiamo tenere in piedi il governo Draghi perché ce lo chiede l’Europa!“ e dall’altra il centrodestra finalmente unito che ieri sera in commissione Finanze ha dimostrato che il governo sulla legge delega fiscale non ha alcuna intenzione di dialogare e continua ad imporre al Parlamento e alla Nazione un diktat inaccettabile. Di fronte a tutto ciò non è servito neppure il tentativo di sottrarre al voto un emendamento assolutamente logico sull’esenzione IMU agli immobili occupati abusivamente…la delega è stata rinviata sine die. Fratelli d’Italia chiede venga ritirata in modo da evitare nuove tasse per gli italiani e che finalmente il Parlamento italiano ritrovi il suo ruolo di legislatore e abbandoni la veste di “passacarte” di decisioni altrui”.

Lo dichiara Marco Osnato, deputato e capogruppo di Fratelli d’Italia in commissione Finanze. 
