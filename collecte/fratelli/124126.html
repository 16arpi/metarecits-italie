Lazio, Roma (Quarticciolo) Rampelli: tolleranza zero contro lo spaccio. Ma lo Stato dov&#8217;è?

“Tolleranza zero contro lo spaccio. Non è possibile che abbiano più cognizione della mappa della droga l’inviato Vittorio Brumotti di Striscia la notizia e FDI – che ha fatto 15 gg di mobilitazione sulle principali piazze romane del traffico di droga – del ministro degli Interni Lamorgese. Dove sta lo Stato in questa guerra? E, soprattutto, da che parte sta? Viste le continue denunce di Striscia, i maltrattamenti già subiti da Brumotti, il fatto che dopo pochi giorni dalle violenze e dalle riprese video tutto torna come prima, gli spacciatori non devono neanche sforzarsi di cambiare zona… solidarietà al giornalista e agli operatori e tanta vergogna per chi governa il Viminale”.
È quanto scrive sulla sua bacheca Facebook il vicepresidente della Camera dei deputati Fabio Rampelli di Fratelli d’Italia esprimendo solidarietà ai giornalisti Vittorio Brumotti, Vincenzo Rubano e alla troupe di ‘Striscia la notizia’, brutalmente aggrediti oggi da un gruppo di persone mentre riprendevano la piazza dello spaccio nel quartiere romano.

