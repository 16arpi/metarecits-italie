Alpini, Foti: testimoniano amore per la Patria

“L’amore per la Patria è ben rappresentato dall’adunata degli Alpini, oggi a Udine, il cui determinante valore e’ testimoniato dalla presenza del presidente del consiglio dei Ministri Giorgia Meloni e dal Ministro della Difesa Guido Crosetto.
La presenza degli Alpini è stata sempre di fondamentale importanza per la difesa della Patria, in particolare nei due conflitti mondiali, e per l’aiuto e supporto dato in occasione di calamità naturali.  
A riguardo e’ significativo ricordare quanto fu determinante l’attività degli Alpini nell’opera di soccorso e di ricostruzione del Friuli, dopo il terremoto del 1976. L’identità e il senso di appartenenza, come ha detto il presidente Meloni, sono elementi necessari per risollevare la nostra Nazione. Buona adunata Alpini e viva l’Italia”.
 
Lo dichiara Tommaso Foti, capogruppo di Fratelli d’Italia alla Camera.

