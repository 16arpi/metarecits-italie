Oliari: aderisco a FdI, in politica Meloni non c&#8217;è spazio per omofobia

Seguo Fratelli d’Italia con molto interesse fin dal giorno della sua nascita. Mi riconosco nel programma e nelle tematiche che Giorgia Meloni, Guido Crosetto e Ignazio La Russa stanno cercando di portare avanti per rinnovare il centrodestra e riaffermare valori come il merito, la trasparenza, la competenza e la partecipazione. E’ per questo che ho deciso di aderire a Fratelli d’Italia. E’ quanto dichiara Enrico Oliari, segretario nazionale di GayLib.
  
“Avrei atteso le elezioni per annunciare questa mia decisione – prosegue Oliari – ma ho ritenuto opportuno farlo oggi dopo la dura posizione tenuta da Giorgia Meloni e Guido Crosetto rispetto al patetico video di Zanon e Pedrina. Conosco Giorgia Meloni, e con la nostra associazione in passato abbiamo collaborato. Nella sua visione del mondo e della politica non c’è mai stato spazio per l’omofobia. L’idiozia dei singoli non comprometterà mai un progetto così importante. Fratelli d’Italia, da oggi, può contare sul mio aiuto per coinvolgere in questo ambizioso progetto anche la comunità omosessuale”.
 
