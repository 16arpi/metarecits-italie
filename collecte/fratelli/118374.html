Coronavirus, De Carlo: Governo ascolti FdI in tavolo agroalimentare

“Dopo aver chiesto al ministro dell’Agricoltura Bellanova di venire a riferire in Aula sui problemi relativi alla raccolta agricola che rischiano di mettere in crisi l’intera filiera, Fratelli d’Italia chiede di essere coinvolta nel tavolo di confronto sull’agroalimentare chiesto oggi dal Pd al Governo. Siamo sicuri di poter fornire un contributo importante a quello che è un settore assolutamente primario per la nostra Nazione. Il presidente del Consiglio Giuseppe Conte parla spesso di condivisione delle scelte. Ecco, è arrivato il momento di passare dalle parole ai fatti”.
Lo dichiara in una nota il deputato e responsabile del Made in Italy di Fratelli d’Italia Luca De Carlo.

