Roma &#8211; Metro, Silvestroni: Pronte interrogazioni a Raggi e Toninelli su sistema manutenzioni

“Il grave incidente che si è verificato ieri nella metropolitana di Roma per la rottura di una scala mobile e il conseguente crollo, ancora una volta accende i riflettori sul tema della manutenzione. Benché non sia chiara la dinamica e la vera causa dell’incidente,  non si può non porsi delle legittime domande.
Per quale motivo gli oneri relativi alla sicurezza non sono oggetto di ribasso mentre la manutenzione viene messa in gara e viene aggiudicata a ribassi a dir poco scandalosi? Lo ripeto da tempo, è ora di dare alla manutenzione il ruolo sociale che gli spetta e di ripensare complessivamente un sistema di gestione di impianti e infrastrutture che rischia di portare a immani tragedie. Per queste ragioni ho firmato stamattina due interpellanze urgenti sia al Sindaco di Roma, Virginia Raggi che al Ministro delle Infrastrutture Toninelli” lo ha dichiarato in una nota il deputato e consigliere metropolitano di Fratelli d’Italia, Marco Silvestroni.
