Nomine, Meloni: Banchiere esperto in liquidazioni ad di Leonardo dimostra che Governo vuole sacrificare futuro difesa e aerospazio

“La nomina di un banchiere esperto in liquidazioni alla guida di ‘Leonardo’ vuol dire che il Governo Gentiloni ritiene chiusa l’esperienza industriale di questa azienda leader nei settori della difesa e dell’aerospazio. L’Esecutivo sacrifica il futuro del nostro più grande gruppo manifatturiero e dei suoi 50 mila lavoratori diretti per avvantaggiare Francia, Germania e Usa. È la conferma di quello che Fratelli d’Italia dice da tempo: i governi Pd non difendono l’interesse nazionale italiano perché sono al servizio di quei poteri che vogliono distruggere l’Italia e la sua sovranità”.
Lo scrive su Facebook il presidente di Fratelli d’Italia Giorgia Meloni in relazione alla nomina di Alessandro Profumo ad di Leonardo.
