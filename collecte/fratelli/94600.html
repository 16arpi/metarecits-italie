Beccalossi: Monti troppo europeista, la famiglia è una sola

La famiglia è una sola, è il frutto dell’unione naturale tra un uomo e una donna. Senza discutere le scelte personali, che rispondono alla coscienza di ciascun individuo, in un momento di crisi come questo, chi si candida a governare il Paese,
  
dovrebbe piuttosto rispondere alle esigenze reali degli italiani e spiegare loro quali politiche vuole mettere in campo per aiutare i giovani a costruire il loro futuro e le coppie a consolidare il loro naturale progetto di vita. Fratelli d’Italia propone una ricetta semplice e fattibile: l’introduzione del quoziente familiare per i redditi che non superino una determinata soglia, agevolazioni a favore delle fasce più povere, lva al 4% sui prodotti per l’infanzia, potenziamento dell’offerta pubblico-privata degli asili nido e rilancio dell’occupazione femminile. Proposte concrete di fronte alle quali le uscite europeiste di Monti lasciano il tempo che trovano.
 
 
È quanto dichiara il deputato di ‘Fratelli d’Italia – Centrodestra nazionale’, Viviana Beccalossi.
