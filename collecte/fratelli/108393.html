Bolkestein, Fidanza: Spiagge beni e non servizi, difenderemo lavoro italiano

“Le parole dell’ex Commissario Ue Frits Bolkestein ci confortano sulla posizione che da sempre sosteniamo: le nostre spiagge sono beni e non servizi e quindi non devono rientrare nel campo di applicazione della direttiva”.
“Il centrodestra compatto ha sottoscritto l’impegno a tutelare queste 30mila imprese e se, come giusto che sia, nascerà un governo a trazione centrodestra questo sarà uno dei punti programmatici che attueremo. Fratelli d’Italia farà la sua parte come sempre, a difesa delle imprese e del lavoro italiano.”
È quanto ha dichiarato Carlo Fidanza, deputato di Fratelli d’Italia, intervenendo al convegno “L’Europa e la Bolkestein spiegate da Mr Bolkestein” svoltosi oggi alla Camera dei Deputati dove ha portato il saluto di Giorgia Meloni. 
