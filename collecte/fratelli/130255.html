Fisco, Meloni: per FdI fondamentale fisco a misura di famiglia, Pd vuole mettere mani nelle tasche degli italiani

“La scelta è semplice. Mentre il potere di acquisto delle famiglie è aggredito ogni giorno di più dall’inflazione, il PD ha pensato bene di proporre l’ennesima patrimoniale, evidenziando come l’obiettivo della sinistra sia rimasto sempre lo stesso: mettere le mani nelle tasche degli italiani. Secondo noi, invece, è fondamentale avere un fisco a misura di famiglia e per farlo è prioritario agire sulla riduzione del cuneo fiscale a favore dei lavoratori dipendenti e sulla riduzione delle tasse sull’impresa secondo il principio “più assumi, meno tasse paghi”. Il 25 settembre ferma la politica fiscale della sinistra, scegli Fratelli d’Italia”.

Lo scrive su Facebook il presidente di Fratelli d’Italia, Giorgia Meloni.

