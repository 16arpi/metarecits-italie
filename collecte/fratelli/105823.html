Carceri, Cirielli: Basta criminalizzare le nostre forze di polizia

“Il rapporto del Comitato europeo per la prevenzione della tortura e delle pene o dei trattamenti inumani o degradanti (Cpt) del Consiglio d’Europa sulle carceri rischia di alimentare quella campagna di delegittimazione e criminalizzazione delle nostre donne e dei nostri uomini in divisa in atto già da troppo tempo. È giusto punire chi sbaglia, ma generalizzare sarebbe un errore inaccettabile per chi è costretto ad operare con grande senso del Dovere tra mille difficoltà e sacrifici. L’affidabilità e la serietà dei nostri uomini della Polizia, dei Carabinieri e della Guardia di Finanza sono ben note e apprezzate. La nostra Polizia Penitenziaria, poi, abbandonata in questi anni dal governo, opera con estrema professionalità e merita di certo maggiore dignità e riconoscenza per quello che fa quotidianamente”. È quanto dichiara Edmondo Cirielli, deputato di Fratelli d’Italia-Alleanza Nazionale, responsabile del Dipartimento Giustizia del partito.
