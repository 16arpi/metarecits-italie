Nettuno, Silvestroni: Gravissima l&#8217;interruzione del servizio per i disabili. La città deve tornare alla normalità.

“Nettuno ha necessità di ritornare alla normalità al più presto. Quanto accaduto con i pulmini dei disabili è gravissimo considerata la delicatezza del servizio. Il ritardo dell’ufficio manutenzione nell’intervenire non trova spiegazioni e la gestione commissariale del comune di certo non aiuta, ma la verità è che se oggi ci si trova in queste condizioni è perché le amministrazioni di sinistra prima e del M5S poi sono state fallimentari. A parte raccontare molte belle favole nulla è stato fatto per la città che oggi ne paga le conseguenze. Auspico una soluzione tempestiva del rave disagio arrecato alle famiglie e ai ragazzi che usufruiscono del servizio in attesa che con le prossime elezioni si restituisca finalmente programmazione, progettualita’ e speranza a Nettuno” così il deputato di Fratelli d’Italia, Marco Silvestroni, ha commentato la notizia del guasto di tutti e 3 i pulmini per i disabili del comune di Nettuno.
