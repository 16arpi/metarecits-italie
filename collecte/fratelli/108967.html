Carabinieri, Cirielli: Presidio di legalità. Sacrificio sia uno stimolo per il nuovo governo

“Nella ricorrenza del 204.mo Anniversario della Fondazione dei Carabinieri mi preme sottolineare come l’Arma sia stata in questi anni un presidio non solo di legalità ma soprattutto di libertà per i cittadini”: lo afferma in una nota Edmondo Cirielli, Questore della Camera dei Deputati e presidente della Direzione nazionale di Fratelli di Italia.
“L’esempio di uomini e donne dell’Arma che hanno sacrificato la propria vita per la difesa dei valori dello Stato sia un ulteriore stimolo per il nuovo governo affinchè la difesa e la tutela delle forze dell’ordine diventino una priorità da perseguire, senza slogan, con azioni concrete volte a difendere la dignità di chi indossa una divisa” conclude Cirielli
