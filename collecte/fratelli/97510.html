Giustizia, il Ministro Orlando incontra Meloni e Cirielli per confronto su riforme

Una delegazione di Fratelli d’Italia-Alleanza nazionale, composta dalla presidente Giorgia Meloni e dal deputato Edmondo Cirielli, si è incontrata con il ministro della Giustizia Andrea Orlano per affrontare i temi della riforma della giustizia.
  
Oggetto dell’incontro, appena terminato e richiesto dal ministro Orlando nell’ambito di una serie di consultazione con i gruppi parlamentari, i provvedimenti sulla giustizia civile, i tempi del processo, e la criminalità organizzata. 
Fratelli d’Italia-An ha apprezzato il metodo adottato dal ministro e ha espresso la propria condivisione su molti punti, almeno nelle analisi. 
In attesa di vedere i provvedimenti, FdI-An ha in particolare valutato positivamente l’intenzione del ministro Orlando di fare disegni di legge e non decreti legge, consentendo in tal mondo un approfondito esame parlamentare. 
Fdi-An farà la propria parte e s’impegna a non attuare opposizione ostruzionistica ma costruttiva. Come del resto ha sempre fatto. 
E’ quanto si legge in una nota dell’ufficio stampa di Fratelli d’Italia-Alleanza nazionale  
Roma, 7 agosto 2014
