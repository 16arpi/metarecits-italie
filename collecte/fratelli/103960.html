Gioventù nazionale-Fratelli d&#8217;Italia: Stamani riuscito convegno in ricordo dei &#8220;martiri delle foibe&#8221;


Si è tenuto stamani presso l’hotel Serius  di Napoli il convegno – dibattito “Io Ricordo”,organizzato da Gioventù Nazionale, movimento giovanile di Fratelli d’Italia – An, a conclusione di una tre giorni in cui sono state messe in campo “una serie di iniziative su tutto il territorio della città e della provincia di Napoli per tener viva la memoria dei martiti delle foibe e degli esuli di Istria, Fiume e Dalmazia”, così come dichiarato dagli organizzatori.

Hanno preso parte al convegno Corrado Ferlaino, presidente di Gn Napoli, Stefano Pisaniello, dirigente nazionale di Gn e vice commissario cittadino di Fdi Napoli, Emanuele Bifaro, dirigente nazionale di Gn, Roberta Salerno, responsabile comunicazione di Gn Napoli, il Deputato Marcello Taglialatela ed il consigliere comunale Marco Nonno.

“Questa riuscita manifestazione di stamane, che ha visto la partecipazione di decine della giovani, è servita a tenere accesa l’attenzione su quello che fu un vero e proprio genocidio perpetrato ai danni di nostri concittadini dalle truppe comuniste di Tito al termine del secondo conflitto mondiale. Dopo anni di battaglie “il giorno del Ricordo” è sancito con una legge, la 92 del 2004. Nonostante ciò tanti amministratori e rappresentanti istituzionali ancora oggi ignorano e non commemorano questa giornata. Da Mattarella a De Magistris ad oggi, in questo 2017, nessuna iniziativa ufficiale”, hanno dichiarato gli organizzatori della iniziativa.

















