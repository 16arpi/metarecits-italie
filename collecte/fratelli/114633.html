Sea Watch, la Russa: Soloni della sinistra che criticano Meloni o non sanno leggere o non sono capaci di intendere

“Possibile che i soloni della sinistra che criticano la dichiarazione di Giorgia Meloni sulla Sea Watch non sappiano leggere o che siano incapaci di intendere e di volere? Perché far finta di non capire che il presidente di Fratelli d’Italia chiede che venga arrestato l’equipaggio e affondata la nave – per non reiterare il reato – solo dopo, e sottolineo dopo, che siano sbarcati gli immigrati? Immigrati che Olanda e Germania avrebbero potuto accogliere e che la capitana eroina della sinistra ha tenuto ‘sequestrati’ sulla nave piuttosto che dirigersi ad un diverso ‘porto sicuro’. A gesti estremi, quale quello di infischiarsene delle nostre leggi (stavolta confermato anche dalla UE) si deve rispondere con gesti chiari, energici e inequivocabili. Affondare la nave è il minimo”.
Lo dichiara Ignazio La Russa, vicepresidente del Senato e senatore di Fratelli d’Italia.
