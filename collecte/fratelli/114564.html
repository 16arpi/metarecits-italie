Minibot. Ciriani: Balletto dichiarazioni conferma confusione governo. Partiamo da ddl di FdI su flat tax

“Il balletto delle dichiarazioni sui minibot conferma la confusione del governo sulla politica economica. Tutto ciò è frutto della scelta della Lega di aver lasciato dettare al M5S l’agenda economica, con i risultati che sono sotto gli occhi di tutti. A parte il merito continuiamo a ritenere prioritario il taglio della pressione fiscale, attraverso l’introduzione della flat tax. Fratelli d’Italia dallo scorso anno ha presentato un disegno di legge per l’introduzione di un’aliquota unica per i redditi incrementali, che non impone costi aggiuntivi allo Stato così da poter essere subito introdotta e messa a regime. Partiamo, perciò, dalle misure fattibili e realistiche, evitando di inseguire progetti che alla lunga potrebbero rivelarsi inefficaci se non deleteri”. Lo dichiara il capogruppo di Fratelli d’Italia in Senato, Luca Ciriani.   
