Sanità, Cirielli: Su rimozione Cantone presenterò esposto alla Procura della Repubblica

“Apprendiamo dai quotidiani locali che la rimozione del direttore generale dell’azienda universitaria San Giovanni di Dio e Ruggi d’Aragona Nicola Cantone potrebbe essere collegata alla mancata nomina a primario di Enrico Coscione, consigliere per la Sanità del presidente della Regione Campania Vincenzo De Luca. Se la notizia di stampa fosse confermata non solo sarebbe di una gravità politica inaudita ma sopratutto configurerebbe anche un reato”: è quanto dichiara in una nota, Edmondo Cirielli, deputato salernitano di Fratelli di Italia.
“Per fugare ogni dubbio ma soprattutto per dare ai cittadini campani la certezza che la sanità campana non sia ostaggio di logiche e vendette politiche presenterò per un’interrogazione parlamentare per accertare l’eventuale violazione da parte del presidente De Luca dei propri doveri nella sua qualità di commissario alla Sanità in Campania” – spiega Cirielli – annunciando inoltre un esposto alla Procura della Repubblica per stabilire la veridicità di quanto riportato dai giornalisti”.
“Se Cantone andava rimosso, e Fratelli di Italia lo ha chiesto in qualche occasione, di certo non per una ritorsione politica ma semplicemente per la totale incapacità nell’affrancarsi dalla tutela politica proprio del Coscioni ed in genere delle scelte politiche del Governatore che hanno aggravato   le emergenze del comparto sanitario in provincia di Salerno trasformando l’azienda del Ruggi e i suoi plessi di Cava e San Severino in ospedali degni della migliore tradizione africana come sostiene qualche primario ”- conclude Cirielli.
