Genova, Rampelli: Decreto come tela Penelope. Governo imbarazzante, gialloverdi Armata Brancaleone

“Il patetico rimpallo di responsabilità tra Palazzo Chigi e il Mef sul ‘Decreto Legge per Genova’ inchioda l’esecutivo a un’irrimediabile magra figura, mentre una città intera e tutta Italia attendono una risposta su come fronteggiare l’emergenza a seguito del drammatico crollo del ponte Morandi. Il provvedimento sembra arrivato alla Ragioneria generale dello Stato incompleto e senza copertura economica, con la ‘toppa’ della presidenza del Consiglio peggio del buco. A 43 giorni dal crollo mancano sia il decreto che il commissario. Il decreto sembra la tela di Penolepe: di giorno qualcuno lo scrive e di notte altri lo disfano. Uno spettacolo degno dell’Armata Brancaleone”.
E’ quanto dichiara in una nota Fabio Rampelli, vicepresidente della Camera e deputato di Fdi.
