Ambiente, FdI: Sconcertati da ministro Centinaio. Per non urtare ministro Costa non risolve problema lupi

“Siamo sconcertati dal politichese del ministro Centinaio che, di fatto, nulla aggiunge alle parole del suo collega Costa che intende impugnare le leggi approvate a Trento e Bolzano prevedendo il contenimento e l’abbattimento dei lupi. Abbiamo ascoltato le associazioni di categoria in commissione e moltissimi agricoltori bellunesi e veneti e tutti hanno dimostrato un’ostilità nei confronti dei predatori che mettono a repentaglio il “sistema alpiculturale del territorio montano”. Abbiamo l’impressione che il ministro Centinaio tenga più a non urtare il suo collega Costa che a risolvere quello che è un problema serio di allevatori e agricoltori”.
Lo dichiarano i deputati di Fratelli d’Italia Luca de Carlo, Monica Ciaburro e Maria Cristina Caretta.
