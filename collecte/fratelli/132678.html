Violenza donne, Pellegrino: chiudere gruppi Facebook in sostegno di Turetta

“In questi giorni, dopo l’omicidio di Giulia Cecchettin e il conseguente arresto di Filippo Turetta, sono sorti su facebook dei gruppi celebrativi dello stesso Turetta.
Chiediamo a facebook di prendere provvedimenti e chiudere immediatamente questi macabri gruppi, che hanno il solo obiettivo di regalare a chi li apre i famosi 15 minuti di notorietà, arrivando anche a normalizzare e rendere simpatico un gesto che è quanto di più repugnante si possa pensare”.

Lo scrive in una nota Cinzia Pellegrino, senatore di Fratelli d’Italia e Coordinatore nazionale del dipartimento vittime.
