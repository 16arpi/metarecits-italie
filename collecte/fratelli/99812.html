Taglialatela: Da parlamentare e membro commissione antimafia, a Quarto voterei&#8230;

…ROSA CAPUOZZO SINDACO. Da Parlamentare della Repubblica e da componente della Commissione Antimafia, se fossi cittadino di Quarto non avrei dubbi nel votare l’Avvocato Rosa Capuozzo quale Sindaco della città.
E’ quanto dichiarato in una nota dal Deputato di Fratelli d’Italia – An Marcello Taglialatela.
Come Fratelli d’Italia – continua il Parlamentare napoletano – avevamo da tempo scelto la strada della netta discontinuità rispetto alle fallimentari esperienze amministrative del passato ed è per questi motivi che avevamo deciso di competere con una nostra lista senza accettare né alleanze, né coalizioni che minassero tale esigenza.
Purtroppo, per motivi burocratici, la nostra lista ed il nostro candidato Sindaco sono stati esclusi dalla competizione elettorale, togliendo ai cittadini di Quarto la possibilità di poter votare per Giuseppe Martusciello, elicotterista della Guardia di Finanza,  che con la sua candidatura rappresentava un elemento di rottura rispetto al passato amministrativo della città Flegrea, sciolta più volte nel corso degli ultimi anni per infiltrazione camorristica.
Proprio per questi motivi la diversità di posizioni politiche che abbiamo con il candidato Sindaco 5 Stelle non annullano, dal mio punto di vista, l’esigenza che lei rappresenta di totale rinnovamento nella condotta amministrativa dell’amministrazione comunale di Quarto, ha concluso la nota del Parlamentare di Fdi-An.
