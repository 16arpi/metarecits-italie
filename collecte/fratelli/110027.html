Salva-bebè, FdI: Passo avanti per approvazione legge Meloni prima di pausa estiva. Grazie a tutti i gruppi parlamentari

“Oggi abbiamo fatto un importante passo avanti per arrivare prima della pausa estiva, all’approvazione della legge Meloni, un importante atto di civiltà che consentirà all’Italia di essere il primo Stato al mondo ad adottare una normativa in materia e di avere in commercio per la prossima estate i dispositivi salva-bebè. Ringraziamo tutti i gruppi parlamentari per lo spirito costruttivo con cui hanno contribuito al testo base e le Commissioni che si riuniranno nelle prossime ore per dare i loro pareri. Contiamo di arrivare all’approvazione nella giornata di lunedì e al Senato a settembre, poi spetterà al Governo reperire le risorse per le agevolazioni fiscali da destinare alle famiglie”.
Lo dichiarano in una nota congiunta i deputati di Fratelli d’Italia Carlo Fidanza e Mauro Rotelli, commentando la notizia che la Commissione Trasporti “ha adottato in linea di principio” gli emendamenti dei relatori Carlo Fidanza (FdI) e Elena Murelli (Lega) alla legge Meloni sull’obbligo di introduzione di dispositivi di allarme anti-abbandono sui seggiolini auto per bambini.
