Editoria. de Bertoldi: Chiusura redazione Il Giornale colpo durissimo a informazione

“In un contesto che vede l’editoria, e in particolare il mondo della carta stampata, in grande sofferenza, la scelta de ‘Il Giornale’ di chiudere la redazione romana rappresenta un colpo durissimo al pluralismo dell’informazione. Per decenni, infatti, questa redazione ha rappresentato un punto di riferimento nel panorama informativo romano e nazionale. Purtroppo questa chiusura è anche il frutto malato della scelta di questo governo e del sottosegretario Crimi di tagliare i fondi all’editoria, che adesso rischia di chiudere tantissime testate, soprattutto quelle locali, silenziando tantissime voci libere. L’auspicio è che la proprietà eviti una chiusura che, oltre che colpire le tantissime famiglie di chi lavora nella redazione romana, depauperebbe terribilmente il mondo dell’informazione italiano”. Lo dichiara il senatore di Fratelli d’Italia, Andrea de Bertoldi, segretario della Commissione Finanze e Tesoro.
