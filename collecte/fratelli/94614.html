Corsaro: rimborso grazie interessi prestito a Mps

Come già avvenuto con il nostro impegno a presentare liste pulite, anche sul tema del rimborso Imu il PdL prende spunto dalla nuova linea tracciata nel Centrodestra da Fratelli d’Italia. Siamo compiaciuti per lo spirito di emulazione anche se,  come per le liste pulite, il lavoro di Fratelli d’Italia è certamente piú completo. Noi infatti non intendiamo trovare la copertura dell’Imu da rimborsare applicando nuove imposte, come dichiara oggi Brunetta al Corriere della Sera, ma indichiamo una strada indolore per i cittadini: si usino gli interessi che il Monte dei Paschi si è impegnato a versare per avere il prestito di 3,9 miliardi di euro che lo Stato gli garantisce per coprire i buchi della gestione PCI-PDS-DS-PD. Forse ci vorrà piú tempo per esaurire il rimborso, ma almeno non peserà ancora sui contribuenti e avrà un senso etico anche il prestito alla banca dei ‘compagnucci’, altrimenti inspiegabile agli occhi dei cittadini.
 
Lo dichiara Massimo Corsaro, esponente e candidato per Fratelli d’Italia.
