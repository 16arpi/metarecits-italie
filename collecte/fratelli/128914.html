Celiachia, Bellucci: soddisfazione per approvazione mozione FdI

“Piena soddisfazione per l’approvazione della nostra mozione in materia di celiachia da parte del Governo. La celiachia è una patologia cronica che colpisce centinaia di migliaia di italiani. Grazie a Fratelli d’Italia l’Esecutivo ha accolto impegni come garantire l’accesso a una diagnosi tempestiva, cure adeguate, il riconoscimento del voucher per l’acquisto di prodotti senza glutine anche in regioni diverse da quella di residenza, la semplificazione delle procedure di accreditamento per le attività commerciali dedicate alla vendita di prodotti per celiaci, oltre che il finanziamento della ricerca e lo stanziamento di risorse utili a offrire supporto psicologico a chi sta vivendo le ricadute emotive e relazionali di questa malattia. Tutti impegni di buonsenso di fronte ai quali il Governo non ha potuto fare marcia indietro. Il risultato raggiunto con questa mozione conferma la bontà del nostro lavoro in qualità di opposizione propositiva e patriottica, capace di tradurre, in atti parlamentari, l’attività di ascolto rispetto alla domanda di salute dei cittadini.”

Lo dichiara Maria Teresa Bellucci, deputato e capogruppo di Fratelli d’Italia in commissione Affari Sociali.
