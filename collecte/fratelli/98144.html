Tor Sapienza, Rampelli: Da Alfano risposta tardiva e deludente

“La risposta del ministro Alfano è tardiva e profondamente deludente. La Capitale d’Italia, culla del Cristianità e della solidarietà, non sarà mai razzista.

Nel governo Renzi ci sono evidentemente anime diverse. Ci sono coloro i quali pensano sia umanitario  ospitare centinaia di migliaia di immigrati per poi farli dormire sotto le pensiline, nei parchi pubblici, o sotto i ponti. Non ci troviamo  niente di umanitario in questo trattamento selvaggio. Per noi è stato  semplice gestire i flussi immigratori che senza che diventassero un problema di ordine sociale. La regola è semplice: far entrare solo quelli a cui si può offrire una vita decorosa, chiedere con forza il rispetto delle regole, E al primo sbaglio, spedirli a casa”. E’ quanto ha dichiarato il capogruppo di Fratelli d’Italia-Alleanza nazionale Fabio Rampelli in replica al ministro dell’Interno Angelino Alfano interrogato nel question time sulla gestione dei flussi migratori nelle periferie romane.
