Deidda: sulla strada Olbia-Palau servono risorse e certezza tempistiche; presentata interrogazione parlamentare

“È dal 2001 che è stata dichiarata come opera strategica nazionale con tanto di primo finanziamento ma, in questi vent’anni, nonostante l’impegno delle varie Amministrazioni comunali, della Regione Sardegna e della stessa Anas, i lavori non sono iniziati e la nuova Olbia-Palau, la Strada 125/133bis, resta ancora incompiuta e con tanti punti interrogativi, come dichiarato recentemente dagli Amministratori di Arzachena”, così Salvatore Deidda, deputato di Fratelli d’Italia;
“Serve maggiore chiarezza e sicurezza sugli investimenti. Se un primo tratto, da Olbia ad Arzachena, ha in cassa dei primi finanziamenti ed è in attesa dell’approvazione della valutazione ambientale strategica per le prime gare d’appalto per la 4 corsie, gli ulteriori lotti Arzachena-Palau e Palau-Santa Teresa di Gallura, oltre che fermi alla progettazione preliminare, non sono stati adeguatamente finanziati, anche in ragione di alcune difficoltà sull’esatta collocazione del tracciato definitivo, a causa dei diversi accessi privati alla strada attualmente esistenti – continua Deidda – occorre rapidità almeno per il primo lotto poiché oltre ragioni di sicurezza, visti gli incidenti accaduti in passato, c’è un’esigenza di sviluppo economico sociale non solo per le comunità interessate ma per tutta la Sardegna – conclude Deidda – servono risposte e serve chiarezza. Lavoriamo per garantire le risorse e certezza dei tempi”
