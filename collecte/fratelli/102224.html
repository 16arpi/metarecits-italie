Taglialatela: Bugie, tolleranza zero De Magistris ti sfido

“Inchiodato ai fallimenti amministrativi suoi e della sua amministrazione durante un dibattito televisivo organizzato dalla sede Rai di Napoli, il sindaco uscente Luigi De Magistris, di fronte ad una precisa contestazione sull’utilizzo dei fondi europei, non ha trovato di meglio che annunciare la fuga da ogni ulteriore confronto sul passato e sul futuro di Napoli, lanciando anche accuse di condotte aggressive nei suoi confronti. E’ vero, l’ho definito “bugiardo, ma soltanto perché troppo palesi sono state alcune sue menzogne. Certo, è un diritto del sindaco uscente scappare da confronti per lui scomodi, ma se accetta la sfida, sull’utilizzo dei fondi europei lo invito a confrontare i miei dati con i suoi scegliendo come arbitro l’Ordine dei dottori Commercialisti di Napoli. Scapperà anche stavolta il sindaco De Magistris?” Marcello Taglialatela Candidato sindaco di Napoli
