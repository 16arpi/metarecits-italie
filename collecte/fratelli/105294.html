Ceta, Rampelli: Giù le mani dall&#8217;agroalimentare italiano. Fermare il trattato con il Canada

“Giù le mani dalle nostre eccellenze agro-alimentari ed enogastronomiche. Il Ceta è un trattato anti-nazionale, che distrugge i nostri interessi, mortifica le nostre eccellenze, affossa la nostra filiera agroalimentare, fiore all’occhiello del Made in Italy in tutto il mondo. L’emergenza tarocca sui  nostri prodotti è stata considerata da FDI AN una priorità, fin da quando abbiamo tentato di contrastare le decisioni scellerate che aprivano il nostro mercato agli agrumi del nord-Africa, all’olio tunisino, alle nocciole turche. Oggi il Pd sembra svegliarsi dal letargo, ma invece di partecipare alla manifestazioni di protesta contro il Ceta come abbiamo fatto noi, dovrebbe semplicemente impegnarsi a bocciare il trattato, visto che ha la maggioranza parlamentare ed esprime il capo del governo”.

È quanto dichiara il capogruppo di Fratelli d’Italia-Alleanza nazionale Fabio Rampelli a margine della manifestazione organizzata dalla Coldiretti contro il Ceta.
