Migranti, Rampelli: Rivolta in ex Caserma Serena di Casier. Lamorgese quando pensa a garantire legalità?

“E’ accaduto a Roma in piena pandemia, dove all’Hotel Capannelle i migranti hanno dato in escandescenza causando l’intervento delle Forze dell’Ordine dopo la presenza di alcuni casi positivi all’interno della struttura. Oggi avviene nell’ex caserma Serena di Casier vicino Treviso dove 300 richiedenti asilo, al secondo caso di positività e con il conseguente isolamento della struttura, hanno pensato bene di sequestrare il personale.
Il ministro dell’Interno Lamorgese, che sulle rivolte degli immigrati è scomparso dai radar, pensa di riuscire a garantire la legalità nei centri d’accoglienza e nelle strutture preposte ad ospitare gli immigrati oppure dobbiamo attendere la fine dell’emergenza Covid?”
E’ quanto dichiara in una nota Fabio Rampelli, vicepresidente della Camera e deputato di Fdi.
