Coronavirus, La Russa: Conte ingoierà meschini insulti da dittatura sudamericana

“Se  Conte pensa di poter usare il Tg1 e le altre reti tv in edizione straordinaria non tanto per fornire informazioni urgenti agli italiani ma soprattutto per attaccare e insultare le opposizioni e in particolare Meloni e Salvini raccontando fandonie e mistificando i fatti sappia che dovrà risponderne agli italiani e in ogni sede istituzionale. Se vuole ripetere le sue strampalate argomentazioni condite da qualche notizia e da annunci di miracolosi comitati di esperti italiani sparsi nel mondo lo faccia con un contraddittorio in Parlamento. Qui troverà pane per i suoi denti capaci di mordere solo dietro le telecamere. Gli faremo ingoiare i suoi meschini insulti tipici di una dittatura sudamericana e di chi non ha mai avuto la minima investitura popolare”.
Lo dichiara Ignazio La Russa, senatore di Fratelli d’Italia. 
