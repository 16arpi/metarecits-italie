Anticorruzione, Maschio: Allunga processi a innocenti e non assicura colpevoli a giustizia in tempi brevi

“Nel dl Anticorruzione ci sono alcuni eccessi che potenzialmente sono anche incostituzionali e che speravamo fossero stati rimossi o corretti durante il suo passaggio al Senato. C’è inoltre una finta trasparenza che limita la libertà dei militanti di sostenere i partiti e i movimenti e non prevede veri controlli su quelle piattaforme tecnologiche che ogni mese ricevono soldi pubblici dai deputati o dai partiti in Parlamento e nelle quali si decide la democrazia. Il vero vulnus di questo decreto però, rimane la prescrizione che allungherà i processi e non darà giustizia ai cittadini: questo spazzacorrotti sembra più un ‘allunga processi’ che lascia gli innocenti sotto processo a vita e non assicura che i colpevoli vadano in carcere in tempi brevi”.
Così Ciro Maschio deputato di Fratelli d’Italia e componente della commissione Giustizia della Camera.
https://www.facebook.com/FdI.paginaufficiale/videos/329417694561035/
