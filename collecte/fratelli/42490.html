Sanità, donna intubata sommersa da formiche. Rescigno: De Luca porta la Campania in Africa. Responsabilità dei manager. Vanno rimossi

“Da Mai più Ultimi” a “Ti porto in Africa”. Il presidente della Regione Campania Vincenzo De Luca, grazie ai suggerimenti del consigliere delegato Enrico Coscioni, sta portando a termine la sua missione: trasformando la sanità campana in una sanità da terzo mondo, senza rispetto per medici e pazienti. E nella prossima campagna elettorale dovrà cambiare lo slogan”: è quanto afferma in una nota Carmela Rescigno, responsabile nazionale del Dipartimento Sanità di Fratelli di Italia, commentando il caso dell’ospedale San Giovanni Bosco di Napoli dove una donna intubata e impossibilitata a lasciare il letto di ospedale è stata fotografata sommersa dalle formiche.
“Il San Giovanni bosco è un ospedale storico e di frontiera Napoli, con eccellenze professionali come la Neurochirurgia e la Chirurgia generale e d’urgenza e il pronto soccorso: tutte branche che garantiscono una risposta ai bisogni di salute in urgenza e che garantiscono standard di assistenza qualitativa per la cura di patologie d’emergenza.  E’ inaccettabile che oggi finisca sui media nazionali per un episodio le cui responsabilità sono da attribuire esclusivamente alla gestione manageriale. Chiediamo subito la rimozione sia del direttore generale, incapace di governare i processi di controllo, come pulizia manutenzione e igiene, che del direttore sanitario, deputato a garantire il rispetto delle norme e dei percorsi di igiene all’interno dell’ospedale” – spiega Rescigno
“Il ministro della Salute Giulia Grillo non perda altro tempo e revochi l’incarico di commissario a De Luca. Lo faccia per i cittadini campani” – conclude la responsabile nazionale Sanità di Fdi
