FdI Lazio, Trancassini: Scenderemo in piazza  contro governo di inciucio

“Fratelli d’Italia Lazio è pronto a scendere in piazza al fianco di Giorgia Meloni per dire no al governo degli accordi di palazzo”. Lo dichiara il portavoce di Fratelli d’Italia Lazio, l’On. Paolo Trancassini. “Andare al voto subito è una prerogativa e continueremo a batterci per questo, in piazza e in Parlamento, nel rispetto della democrazia che con questo accordo è fortemente lesa. La volontà degli italiani deve essere rispettata e per farlo è necessario che siano interpellati certamente non online, ma con il voto. Mi rivolgo agli iscritti, ai simpatizzanti ma anche ai delusi e agli indignati, con Giorgia Meloni, unico leader politico credibile e coerente,  scendiamo in piazza contro questo governo che non solo è un paradosso ed un inciucio vergognoso ma è anche uno schiaffo sonoro al popolo italiano” . Così ha concluso il deputato di FdI Paolo Trancassini.

