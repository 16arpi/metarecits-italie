Referendum: Domani ad Arezzo debutto comitato &#8220;No grazie&#8221;

CON MELONI BIG CENTRODESTRA E 200 SINDACI, GOVERNATORI E CONSIGLIERI. Domani, sabato 23 luglio, a partire dalle ore 10.30 presso l’Auditorium di Arezzo (via Spallanzani, 23) primo incontro del Comitato referendario ‘No grazie’, che si oppone alla riforma Costituzionale di Renzi. Al  Comitato aderiscono circa 200 tra presidenti di Regione, sindaci, consiglieri e amministratori locali. All’incontro di domani, promosso dal presidente di Fratelli d’Italia, Giorgia Meloni, saranno presenti importanti esponenti dei principali partiti del centrodestra. Durante gli interventi degli amministratori locali verranno illustrate le ragioni del no al referendum e le proposte per una riforma costituzionale più vicina ai cittadini e alle istanze del territorio.
