Dl aiuti, FdI: Servono misure strutturali e non bonus a percettori Rdc

“Il governo dei miglior non smette mai di stupirci: oltre a regalare uno stipendio a coloro che, spesso, decidono di non lavorare, adesso donerebbe ai percettori del reddito di cittadinanza anche il bonus 200 euro.
Questa la proposta avanzata in Cdm dai ministri Orlando e Patuanelli, in seno all’esame del Decreto Aiuti.
Le imprese chiudono, l’energia ha costi oramai alle stelle, la guerra mette in difficoltà l’esportazioni, ma per il governo del sedicente autorevole Draghi l’importante è continuare con le mancette elettorali. Noi – poveri ingenui – che pensavamo fosse giunto il momento di far ripartire l’Italia con misure strutturali”.
Lo dichiarano i deputati di Fratelli d’Italia Lucia Albano e Marco Osnato.
