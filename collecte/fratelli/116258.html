Politica, Silvestroni: Giorgia Meloni vista attraverso i RITRATTI GRAFOLOGICI di Luciana Crucitti

“Un viaggio alla scoperta delle personalità dei principali leader politici del momento attraverso lo studio della loro grafologia. Questo è l’affascinante esperimento realizzato dalla criminologa, grafologa e scrittrice Luciana Crucitti nel suo ultimo libro “Ritratti grafologici” che ho avuto il piacere di presentare sabato scorso insieme all’autrice e all’editore. È stato particolarmente interessante confrontarsi sul profilo di Giorgia Meloni che sembra effettivamente tracciato da qualcuno che ne ha una profonda conoscenza. Per chi come me conosce Giorgia da moltissimo tempo, prima ancora che fosse la presidente di Fratelli d’Italia, può confermare quanto Luciana Crucitti fa emergere dal suo studio della grafia: un dna da leonessa, una donna coraggiosa, caparbia, meticolosa e che crede nella lealtà al di sopra di ogni cosa. Per l’autrice insomma un profilo da vera leader e da potenziale prossimo presidente del consiglio. Per noi di Fratelli d’Italia un auspicio ed una speranza” lo dichiara in una nota il deputato di Fratelli d’Italia Marco Silvestroni. 
