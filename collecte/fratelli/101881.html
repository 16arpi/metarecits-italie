Rampelli-Marsilio: Diamo il nostro benvenuto a Marisa Barbieri

«La trascinante candidatura di Giorgia Meloni continua ad aggregare intorno al progetto di una Capitale moderna, rinnovata e all’altezza del suo ruolo. Ieri al Pincio, al termine della manifestazione di apertura della campagna elettorale, abbiamo accolto la richiesta di candidatura al comune di Marisa Barbieri, donna di provata esperienza amministrativa e politica, con un forte radicamento nella periferia romana, negli ultimi anni aderente a Forza Italia. Fratelli d’Italia cresce e  la candidatura di Giorgia Meloni si dimostra ogni giorno di più l’unica proposta vincente per tutto il centrodestra».
E’ quanto dichiarano l’on. Fabio Rampelli, presidente del Gruppo alla Camera, e l’on Marco Marsilio, Portavoce regionale del Lazio di FDI-AN.
