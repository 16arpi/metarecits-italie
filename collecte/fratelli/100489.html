Marino, Marsilio: Abbiamo dato mandato ai nostri avvocati per querelare il sindaco di Roma

“In qualità di legale rappresentante di FDI AN e dopo essermi consultato con il presidente nazionale Giorgia Meloni e il capogruppo alla Camera Fabio Rampelli ho dato mandato ufficiale ai nostri avvocati per querelare il sindaco Marino dopo le inaccettabili e diffamatorie affermazioni contro Fratelli d’Italia – An, accusata di ‘rappresentare la mafia’. Nei prossimi giorni formalizzeremo gli atti in Procura. Faremo pagare caro al sindaco il vizio di criminalizzare gli avversari politici con epiteti che non hanno niente a che vedere con la dialettica politica e il rapporto governo/opposizione. È normale e comprensibile che questo confronto sia anche aspro e schietto, che utilizzi  le armi dell’ironia e perfino della messa in ridicolo, ma non è accettabile l’accusa di mafia. Sembra piuttosto che risponda a un’intimidazione tesa a ridurre al silenzio chi osi contestare l’azione politica e amministrativa del sindaco di Roma”. E’ quanto dichiara Marco Marsilio, rappresentante legale di Fratelli d’Italia-Alleanza nazionale.
