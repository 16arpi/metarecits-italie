Sisma, Albano e Fioravanti: Credito d&#8217;imposta: bene per il 2021, lavoriamo per il 2022

“Esprimo soddisfazione per l’approvazione in Commissione Bilancio alla Camera – così la deputata di Fratelli d’Italia, Lucia Albano – dell’emendamento che con il quale si garantisce la copertura del credito d’imposta 2021 per le imprese delle zone terremotate che effettuano investimenti nel cratere. Insieme al Capogruppo di Fratelli d’Italia in commissione Bilancio, Paolo Trancassini, abbiamo convintamente sottoscritto l’emendamento per quello che riteniamo essere un provvedimento fondamentale per garantire la ricostruzione dei territori terremotati. Ora l’intero arco parlamentare continui a lavorare per questo obiettivo, per la proroga almeno per il 2022 di questo incentivo che si è rivelato una leva fondamentale per cittadini e imprese. Fratelli d’Italia, che sin dal primo minuto combatte al fianco delle popolazioni terremotate, era intervenuto anche su questo tema con interrogazioni poste sia al Governo, a mia prima firma, che all’Unione Europea, a firma dell’europarlamentare Nicola Procaccini, al fine di chiedere ragione dei ritardi e sollevare il tema della mancata autorizzazione da parte della Commissione Europea della misura agevolativa”.
“Un grande risultato per tutto il territorio e le imprese del cratere – commenta il sindaco di Ascoli Piceno, Marco Fioravanti –ottenuto grazie ad un lavoro sinergico e puntuale di tutta la filiera istituzionale. Un ringraziamento a Lucia Albano per aver seguito il provvedimento in commissione e per l’attenzione che sempre rivolge al nostro territorio. È di fondamentale importanza ora che non si perda tempo e si lavori per prorogare il credito d’imposta almeno per il 2022”.
