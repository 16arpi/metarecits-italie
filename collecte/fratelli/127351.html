Air Italy, Deidda: sostegno Fdi ai lavoratori in protesta davanti al Mise. Governo venga in Aula e affronti questo dramma sociale

“Oggi termina la procedura di licenziamento di 1322 lavoratori di Air Italy. Da due anni, aspetto risposta dal Ministero dei Trasporti di trattare la vertenza Air Italy come quella di Alitalia ma, né il Governo Conte né quello Draghi, hanno mai avuto la decenza di rispondere. A questi lavoratori viene tolto il lavoro e anche la Cassa Integrazione nonostante gli emendamenti di maggioranza e opposizione. I dipendenti hanno visto la loro compagnia distrutta anche dalle intromissioni della politica: da Meridiana ad Air Italy. Come Fratelli d’Italia esprimiamo solidarietá e sostegno a quei lavoratori che stanno manifestando davanti al Mise e hanno ricevuto il NO alla proroga della cassa integrazione. Abbia il Governo il coraggio di venire in Aula per affrontare questo dramma sociale”, dichiara Salvatore Deidda, deputato di FdI

