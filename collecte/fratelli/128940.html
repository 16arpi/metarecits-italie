Fisco, Ciriani: bene compattezza centrodestra ma non sia strumentale. Credibile alternativa governo passa da difesa valori, principi e programmi

“Sulla delega fiscale bene la compattezza che il centrodestra ha dimostrato nel tentativo di frenare la manovra del governo, nascosta dietro il provvedimento, di aumentare le tasse a spese degli italiani. Infatti, tra riforma del Catasto e marginalizzazione del Parlamento questa delega, propagandata come atto eccezionale, rischia di trasformarsi in un tritacarne nel quale finirà il risparmio e la proprietà degli italiani. Ora confidiamo che questo importante segnale giunto dalle forze di centrodestra non sia strumentale e non si risolva in una trattativa di basso profilo. E questo perchè la strada per restare una credibile alternativa di governo non può che passare dalla difesa dei valori, dei principi e dei programmi che hanno tenuto insieme la coalizione per quasi trent’anni”.
Lo dichiara il capogruppo di Fratelli d’Italia al Senato, Luca Ciriani.
