Regionali Umbria: FdI smentisce fantasiosi titoli elaborati da corriere dell&#8217;Umbria per intervista a Giorgia Meloni

Fratelli d’Italia smentisce i fantasiosi titoli elaborati dal Corriere dell’Umbria per l’intervista rilasciata da Giorgia Meloni e pubblicata nell’edizione cartacea di oggi. Sia il titolo della prima pagina (Meloni: “dico si alla lega su Tesei”) che quello a pagina 7 (Meloni: “se il candidato è Tesei lo appoggiamo”) riportano delle dichiarazioni virgolettate che Giorgia Meloni non ha mai rilasciato e che non rispecchiano la posizione politica di Fratelli d’Italia sulle elezioni regionali in Umbria. Come annunciato in un comunicato diffuso il 9 luglio e come ribadito anche nel testo dell’intervista al Corriere dell’Umbria di oggi, che non trova però corrispondenza nel titolo, il candidato che Fratelli d’Italia ha proposto alla coalizione di centrodestra per la presidenza della Regione è Marco Squarta.Lo precisa l’ufficio stampa di Fratelli d’Italia.
