Turismo, Lollobrigida: Governo stanzi risorse contro caro bollette

“La crisi internazionale aggrava ancora la corsa al rialzo dei prezzi dell’energia e, conseguentemente, delle bollette per famiglie e imprese. Nel 2022, come denunciato da Confcommercio, i rincari arriveranno a circa 30 miliardi: il 160% in più rispetto all’anno precedente. Incrementi che colpiranno anche i settori del turismo, in particolare ristorazione e ricettività, già messi in ginocchio dalle illogiche restrizioni dell’esecutivo che non hanno fermato la pandemia. Dopo l’approvazione della risoluzione che prevede un meccanismo di compensazione europeo per mitigare gli effetti delle sanzioni alla Russia, è urgente che il governo italiano intervenga stanziando nuove risorse per dare ossigeno al tessuto produttivo e aiutare i cittadini in difficoltà”. 

Lo dichiara il capogruppo di Fratelli d’Italia alla Camera, Francesco Lollobrigida.
