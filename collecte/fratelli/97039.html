Europee, Cirielli: Grillo comunista?

COERENTE CON COMPORTAMENTI M5S IN PARLAMENTO. “Non sorprendono le parole di Grillo a Cagliari quando dice che “eravamo tutti comunisti”. Per noi non è una novità. Il Movimento 5 Stelle in Aula, in più occasioni, ha dimostrato di avere comportamenti di estrema sinistra antinazionale.
  
Un esempio per tutti: le affermazioni vergognose della deputata che definì una ‘vittima’ il kamikaze della strage di Nassiriya”.
È quanto dichiara Edmondo Cirielli, deputato di Fratelli d’Italia-Alleanza Nazionale.
“Gli elettori grillini non si lascino ingannare nuovamente – aggiunge – Il loro leader ha un solo obiettivo: distruggere e cavalcare l’onda dell’antipolitica. Nulla più. Dobbiamo riconoscergli, però, la coerenza. Gli uomini che telecomanda rispondono perfettamente in Parlamento con comportamenti consequenziali.
Ad ogni modo Grillo non offenda e parli per sé. Non tutti gli italiani sono stati comunisti. Per fortuna”.
Roma, 7 maggio 2014
