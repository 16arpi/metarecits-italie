Migranti. Fazzolari: Lega contraria al Global Compact? Telefoni a Salvini invece di presentare  risoluzioni

“I deputati della Lega in Commissione Esteri alla Camera hanno presentato una risoluzione per dire ‘no’ al Global compact. Ottimo, Fratelli d’Italia lo sostiene da mesi, ma qualcuno avverta i deputati leghisti che la Lega è al Governo e che sarebbe stato più utile alzare il telefono e chiamare il vice premier Salvini, invece di presentare risoluzioni, visto che è il governo che deve decidere se firmare oppure no il Global Compact. L’accordo voluto dall’Onu, con il riconoscimento dell’immigrazione come diritto fondamentale dell’uomo, impedirà agli Stati di mettere un freno all’immigrazione e rischia di esporre l’Italia a una autentica invasione incontrollata. La Lega perciò eviti di fare giochi politici in Parlamento con un tema fondamentale come il Global compact e impedisca al premier Conte di firmare questo scellerato accordo il prossimo 11 dicembre a Marrakesh. Il resto sono solo chiacchiere”. Lo dichiara il senatore di Fratelli d’Italia, Giovanbattista Fazzolari.
