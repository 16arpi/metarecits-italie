Rai, Meloni: Gravissimo che Renzi voglia scavalcare il Parlamento

«Così come il controllo della Rai spetta al Parlamento, attraverso l’apposita Commissione bicamerale di vigilanza, a maggior ragione una qualsiasi riforma della governance del servizio…

…pubblico non può che essere fatta dal Parlamento. Per questo è gravissimo che il Governo Renzi dichiari apertamente che ha intenzione di scavalcare il Parlamento in questa importante funzione ed è ancora più grave la volontà dell’Esecutivo di avvalersi di un decreto legge, che ricordiamo è uno strumento giuridico previsto dalla Costituzione solo per i casi di necessità e urgenza».
È quanto dichiara il presidente di Fratelli d’Italia, Giorgia Meloni.
