Fisco: con governo Meloni cifre record da lotta a evasione

“Grazie alle somme record recuperate dalla lotta all’evasione e ad un fisco più equo e collaborativo, il governo Meloni è riuscito a costruire una manovra che taglia le tasse in modo strutturale sul lavoro e aumenta il sostegno alle famiglie. Dalla lotta all’evasione, nel 2023, sono stati recuperati ben 24,7 miliardi. Maggiori entrate per le casse dello Stato legate alla svolta di un ‘fisco amico e giusto’ nei confronti della buonafede dei nostri cittadini. Smentiti i gufi e la malafede di chi crede che questo esecutivo sia dalla parte di furbetti ed evasori”.
Lo dichiara la senatrice di Fratelli d’Italia Francesca Tubetti, segretario della commissione Finanze di Palazzo Madama.
