Libia, Meloni: Incontro Macron-Sarraj-Haftar segna totale fallimento politica estera Renzi-Gentiloni

«L’incontro sulla Libia organizzato dalla Francia tra il presidente francese Macron, il primo ministro del governo di Tripoli Fayez Al Sarraj e il generale Khalifa Haftar, segna il totale fallimento della politica estera dell’Italia di Renzi, Alfano e Gentiloni. L’incompetenza e la superficialità con la quale la sinistra ha affrontato la questione libica è alla base dell’emergenza immigrazione e ha tolto alla nostra Nazione il naturale ruolo di interlocutore privilegiato della Libia. L’ennesimo fallimento di questi governi che l’Italia pagherà a caro prezzo».
È quanto dichiara il presidente di Fratelli d’Italia, Giorgia Meloni.
