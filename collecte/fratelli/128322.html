Green Pass. Lollobrigida: Valga anche per rifugiati. Incomprensibile no Governo e maggioranza

“È incomprensibile che governo e maggioranza non concedano pari dignità tra richiedenti asilo-rifugiati e cittadini italiani, come richiesto da Fratelli d’Italia. Il green pass per ottenere benefici economici deve essere obbligatorio anche per gli immigrati, non può essere imposto solo ai nostri connazionali per andare a lavorare. Non si comprende il motivo per il quale le stesse regole alle quali gli italiani devono sottostare non valgano per chi sbarca clandestinamente sulle nostre coste. Siamo arrivati al paradosso di essere costretti a fare una richiesta simile. La scelta dell’esecutivo e dei partiti che lo sostengono può essere solo frutto di un asservimento ideologico e di una posizione subalterna rispetto a chi pensa che l’immigrazione irregolare sia un principio di qualità e non un fenomeno che vada normato con leggi chiare e giuste”. 
Lo dichiara il capogruppo di Fratelli d’Italia alla Camera, Francesco Lollobrigida.
