Islam, Donzelli: Lavoro solo ai musulmani, annuncio shock sul web

La denuncia in un video su Facebook: “Viola libertà religiosa, fuori se non rispettano la nostra civiltà”
IN ALLEGATO LE IMMAGINI DELL’ANNUNCIO DI LAVORO E DEL SITO INTERNET DI “MODANISA”
catturate ai link http://www.annunci.net/roma/lavoro-amministrazione/impiegato-amministrativo-anche-prima-esperienza-1962736 e http://en.modanisa.com/
>>IL VIDEO-DENUNCIA DI DONZELLI AL LINK 
https://www.facebook.com/votadonzelli/videos/10154193496890662/

“Offrono lavoro per persona ‘obbidiente’ con una ‘conoscenza e pratica della religione musulmana‘. L’annuncio, che appare su alcuni portali online, è di Modanisa, azienda turca nel settore dell’e-commerce per la moda islamica. Ed è gravissimo che una qualsiasi impresa offra lavoro in Italia attuando pratiche così palesemente discriminatorie”. E’ quanto afferma il coordinatore dell’esecutivo nazionale di Fratelli d’Italia Giovanni Donzelli, che ha denunciato la vicenda in un video pubblicato sulla sua pagina Facebook. “Quando sono incappato ed ho letto l’annuncio sono rimasto basito – racconta Donzelli – guarda caso questa azienda è specializzata nella vendita di veli islamici colorati, tuniche ed accessori: se un’azienda italiana avesse richiesto come requisito per lavorare la pratica della religione cattolica sarebbe successo giustamente il finimondo”.
 
“La laicità dell’Italia e la libertà religiosa sono principi fondamentali della nostra Costituzione – sottolinea Donzelli – e nessuno può pensare di poter imporre nel nostro paese regole legate ad altre civiltà. Se queste persone vogliono lavorare in Italia devono offrire lavoro accettando i nostri principi e i nostri valori, a questo sistema non possiamo consentire deroghe né alle aziende italiane né tantomeno a quelle straniere. Deve essere stroncato sul nascere qualsiasi tentativo di islamizzazione forzata sui luoghi di lavoro – conclude Donzelli – non possiamo ammettere che chi non accetta le nostre regole possa operare in Italia”.











