Case green: impegno governo Meloni per non impattare su tasche italiani

“Quello votato dal Parlamento europeo sulle case green è un testo che ricalca le follie estreme d’impronta ambientalista, regalo di addio del commissario olandese, Frans Timmermans. Basti pensare che da una prima stima l’attuazione della direttiva investirà circa 500mila edifici pubblici e 5 milioni di edifici privati, con costi di riqualificazione compresi tra 35mila e i 60mila euro ad abitazione. Va bene la transizione ecologica, ma attuata in questa maniera non è solo pericolosa ma soprattutto inutile perché di difficile attuazione. Solo grazie al governo Meloni lo scenario peggiore è stato scongiurato, con il superamento di vincoli che erano assolutamente impossibili da raggiungere per l’Italia e tempi più lunghi per l’attuazione. Non verrà meno, anche in questa fase, l’attività di Fratelli d’Italia e del governo italiano perché la misura non impatti sulle tasche dei cittadini, così da escludere patrimoniali occulte che, seppur diluite nel tempo, rimangono tali”.
Lo dichiara in una nota Tommaso Foti, capogruppo di Fratelli d’Italia.
