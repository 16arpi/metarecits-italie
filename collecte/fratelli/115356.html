Governo, Meloni: Stufa di ridicolo teatrino, la parola agli italiani

“Sono veramente stufa di dover assistere a questo teatrino ridicolo sulla pelle degli italiani: alleanze e inciuci per conservare la poltrona ed evitare il voto, dispetti tra alleati di governo, crisi, ripensamenti, aumenti dell’IVA in vista, litigi su come rispondere all’immigrazione clandestina. Sono riusciti anche nell’ardua impresa di resuscitare Matteo Renzi.

La politica è serietà, coerenza e rispetto per gli elettori. 
ORA BASTA! L’Italia ha bisogno di un governo che lavori unito, che faccia gli interessi nazionali, che abbassi le tasse, che fermi l’immigrazione clandestina e soprattutto che passi dal consenso popolare.
La parola torni agli italiani!”

È quanto scrive su Facebook il presidente di Fratelli d’Italia, Giorgia Meloni.

