Legge elettorale Rampelli: &#8216;Sblindiamo&#8217; l&#8217;Italicum

“La preferenza di genere per le elezioni europee introdotta al Senato è un passo importante per ‘sblindare’ l’italicum che alla Camera è stato esaminato sotto ‘ibernazione’ a causa dell’accordo extraparlamentare tra Renzi e Berlusconi. Ci auguriamo che i senatori, più saggi rispetto ai deputati, sappiano esercitare quell’autonomia dai partiti che a Montecitorio è stata negata e conculcata.
  
Noi di Fdi-An faremo la nostra parte, come abbiamo già peraltro dimostrato, per evitare che si duplichi, addirittura peggiorandolo, il porcellum e restituire la possibilità ai cittadini di scegliersi i propri rappresentanti. La reintroduzione delle preferenze che contempla l’indicazione di genere è la soluzione giusta per restituire autorevolezza e rappresentatività al Parlamento italiano”.
E’ quanto dichiara il deputato di Fratelli d’Italia-Alleanza nazionale Fabio Rampelli
Roma, 20 marzo 2014
