Ciriani: Pd ha paura elezioni perchè a rischio suo sistema di potere. Da 11 anni sempre al governo

“Fratelli d’Italia si candida a governare l’Italia con senso di responsabilità e con le qualità che abbiamo dimostrato al governo di tanti Comuni e Regioni, ma siamo consapevoli che la sfida è molto difficile ed importante e non nascondiamo che il Paese vive un momento delicata. Le elezioni sono la fisiologia della democrazia e non una patologia come qualcuno del Pd vorrebbe far credere. Non è a rischio l’Italia ma il sistema di potere che ha creato il Pd negli ultimi 11 anni. Infatti, quando ascolto Enrico Letta e gli esponenti del Pd che descrivono un Paese disastrato mi chiedo: chi l’ha governata negli ultimi anni? E la risposta è il Pd, il centrosinistra, per 11 anni consecutivi. Insomma, se l’Italia è in queste condizioni non si riesce a capire come possa essere il Pd a risollevare le sorti del Paese”.
Così il capogruppo di Fratelli d’Italia al Senato, Luca Ciriani, nel corso della trasmissione Start in onda su Skytg24.
