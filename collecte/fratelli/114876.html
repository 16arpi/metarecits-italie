Turismo, FdI: Bene approvazione odg su acque termali

Italia patria delle acque termali
“Fratelli d’Italia esprime soddisfazione per l’approvazione del nostro ordine del giorno che impegna il governo ad individuare ogni utile iniziativa di carattere normativo volta a tutelare e valorizzare le acque termali che sono fonte di turismo e di identità territoriale. Dobbiamo promuovere il termalismo italiano anche a livello internazionale, tenendo presente che le terme fanno parte della cultura e della tradizione italiana. Da Nord a Sud esistono in Italia centinaia di stabilimenti termali che, per la loro tipicità, diversità ambientale e strutturale oltre che territoriale sono una vera eccellenza italiana”.Lo dichiara Maria Teresa Baldini, deputato di Fratelli d’Italia.
