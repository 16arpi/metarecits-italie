Invitalia. de Bertoldi: Da governo atteggiamento pilatesco su vertici Agenzia

“Presenterò un’interrogazione in merito alla situazione di stallo sulla gestione di Invitalia, l’agenzia nazionale per lo sviluppo d’impresa. Attualmente, cosa che ha dell’incredibile oltre che dell’irresponsabile, l’agenzia è governata dai componenti del collegio sindacale in attesa che il governo si decida a rinnovarne i vertici, a partire dall’amministratore delegato, che sono in carica da quattro mandati. Invitalia gestisce fondi per miliardi di euro e che il governo decida di non decidere è un fatto che rischia di far fare all’Italia un’ennesima figuraccia, proprio tenendo conto dell’importanza che questa agenzia riveste per lo sviluppo economico della nostra Nazione. È l’ennesima conferma di una maggioranza che, nella – Finanziaria – come nelle politiche economiche, ignora le esigenze delle imprese, e si dimostra assolutamente inadeguata a gestire il Paese “.
E’ quanto dichiara il senatore di Fratelli d’Italia, Andrea de Bertoldi, segretario della Commissione Finanze e Tesoro.
