Cittadinanza, Meloni: Gentiloni dica se ius soli è priorità Governo

PD VUOL FAR VOTARE IMMIGRATI PERCHÉ NON HA PIÙ CONSENSO ITALIANI. «Dopo aver reso l’Italia il campo profughi d’Europa, nonché l’unica nazione al mondo che finanzia propria invasione, il Pd prova a ottimizzare anni di politiche scellerate sull’immigrazione.
Ora vogliono imporre lo ‘ius soli’ e l’automatismo della cittadinanza: visto che gli italiani non voteranno più per il Pd si stanno attrezzando per far votare gli immigrati, dei quali – in effetti – sono stati il governo per tutti questi anni.
Gentiloni risponda all’ordine del reggente del Pd Orfini e dichiari pubblicamente se è vero che lo ‘ius soli’ è diventato la priorità del suo governo e se intende approvarlo a qualsiasi costo in Parlamento, anche a colpi di fiducia.
Per Fratelli d’Italia la cittadinanza non è un automatismo ma è il suggello di un percorso, durante il quale bisogna dimostrare di desiderarla, volerla e meritarla».
Lo scrive su facebook il presidente di Fratelli d’Italia, Giorgia Meloni.
