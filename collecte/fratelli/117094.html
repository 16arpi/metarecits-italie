Legge elettorale, Donzelli: Barricate su proporzionale

Da Giorgia Meloni importante appello a centrodestra per proposta unitaria

“Fratelli d’Italia è pronta alle barricate per contrastare la proposta di legge elettorale presentata dalla maggioranza che è un ritorno al proporzionale, non accoglie le istanze della minoranza e non garantisce la governabilità e la rappresentabilità del popolo italiano. Pd e M5S continuano a cercare una legge elettorale che dia loro potere senza avere i voti. Ma essendo impossibile questo in democrazia cercano allora di rendere ingovernabile l’Italia. Giorgia Meloni nell’intervista al Corriere della Sera ha lanciato un importante appello agli alleati di centrodestra per presentare una proposta alternativa unitaria. Sicuramente la maggioranza dovrà cercare una mediazione con le opposizioni e per questo scopo il Mattarellum può essere un buon punto di partenza”.
Lo dichiara Giovanni Donzelli, deputato di Fratelli d’Italia.
