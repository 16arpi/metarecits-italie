Elezioni, Meloni: Sabato FdI sarà in piazza per la sicurezza. Rinnovo invito a Berlusconi e Salvini per manifestazione unitaria

“Continuano a impedire a Fratelli d’Italia di manifestare sul territorio nazionale. Sabato saremo in tante città italiane e a piazza Vittorio a Roma per portare delle enormi bandiere tricolori e chiedere che lo Stato rientri in quartieri ormai abbandonati al degrado e all’insicurezza. E rinnovo per il primo di marzo l’appello a Salvini e Berlusconi per una manifestazione unitaria del centrodestra, un segnale necessario prima della chiusura della campagna elettorale”.
 
Lo ha dichiarato il candidato premier e presidente di Fratelli d’Italia, Giorgia Meloni, interpellata dai giornalisti  nel corso della sua visita al quartiere Sant’Elia di Cagliari, una zona abbandonata dalle istituzioni al degrado e all’incuria e oggetto di progetti di recupero delle case popolari dell’ente area . Nel corso dell’incontro i residenti hanno esposto le loro preoccupazioni al leader di Fdi, come le operazioni di speculazione edilizia celate e hanno ribadito la volontà di non voler abbandonare il loro quartiere.
