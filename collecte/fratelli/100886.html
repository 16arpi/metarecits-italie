Montinari: il 25 novembre a Sora incontro &#8220;Donne vittime di crimini violenti&#8221;

I fatti di cronaca quotidianamente ci ricordano il peso sociale della violenza sulle donne. I dati degli osservatori internazionali evidenziano che nel mondo viene uccisa in media una donna all’ora. Non passa giorno senza che qualcuna non venga picchiata, schiaffeggiata, presa a calci e pugni. Non passa giorno senza che qualcuna subisca minacce con coltelli o pistole o altre armi e che non sia molestata o stuprata. Il fatto più grave è che la maggior parte di questi reati si consuma all’interno delle mura domestiche, la maggior parte delle Vittime ha oppure ha avuto una relazione d’amore con l’aggressore ed un terzo delle donne si chiude nel silenzio, portando dentro di sé il peso della violenza subita perché un livido passa ma il dolore resta. Sarà questo l’argomento centrale del convegno che si terrà il 25 Novembre in occasione della “Giornata internazionale per l’eliminazione della violenza contro le donne” istituita proprio per ricordare contemporaneamente in tutto il mondo le donne Vittime di violenza. L’evento sarà ospitato nella Sala Consiliare del Comune di Sora (FR) ed è stato organizzato Martina Sperduti Referente per la provincia di Frosinone del Dipartimento Tutela Vittime che è anche Responsabile dello sportello SUAV del Dipartimento che svolge la funzione di indirizzo per le donne vittime di violenza che facciano richiesta di supporto.
SCARICA LOCANDINA
