Sanità, Lollobrigida: incomprensibile no encomio a Sant&#8217;Andrea. Potenziare eccellenza Lazio

“È incomprensibile la bocciatura, da parte del Consiglio regionale del Lazio, della proposta di Fratelli d’Italia per conferire un encomio alla UOC di neurochirurgia dell’ospedale Sant’Andrea. L’azienda ospedaliera di Roma era già stata premiata dalla rivista Newsweek, che l’aveva inserita tra le migliori unità specializzate del mondo. Con un ordine del giorno di FDI, a prima firma di Giancarlo Righini, chiedeva alla giunta regionale di riconoscere l’impegno, il lavoro e i successi ottenuti in campo medico da questa unità nonostante la pandemia e le croniche carenze di organico. Auspichiamo che ci si renda conto del grave errore commesso e che la giunta potenzi, con adeguati investimenti, un’eccellenza sanitaria della nostra regione”. 

Lo dichiara il capogruppo di Fratelli d’Italia, Francesco Lollobrigida.
