Migranti. Rauti: Basta giocare a nascondino, su global compact Lega sia chiara. Dica &#8216;no&#8217; come FdI

“Basta giocare a nascondino, sul Global compact Matteo Salvini e Lega siano chiari. Fratelli d’Italia è stata fin dal primo momento contro un accordo che significa esporre l’Italia a un’invasione incontrollata. Sarebbe una beffa se la Lega facesse un passo indietro. Sarebbe un tradimento del suo programma elettorale e un voltafaccia alla politica di rigore che proprio il ministro Salvini ha detto di aver avviato. Non avrebbe senso aver chiuso i porti, aver ripetuto in ogni occasione che ‘la pacchia è finita’ per poi ritrovarsi a sottoscrivere un accordo che riconosce l’immigrazione come diritto fondamentale dell’uomo. FdI ribadisce il suo ‘no’ e chiede che faccia altrettanto la Lega”. Lo dichiara il vicepresidente vicario del gruppo di Fratelli d’Italia al Senato, Isabella Rauti.
