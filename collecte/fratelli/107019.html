Elezioni, a Napoli vernice rossa contro la Meloni. Cirielli: Intimidazioni non fermeranno nostra battaglia politica

“Giorgia Meloni non si lascerà certamente intimidire da minacce e azioni vili ma continuerà ad essere il punto di riferimento delle battaglie politiche della destra”: è quanto afferma in una nota Edmondo Cirielli, deputato di Fratelli di Italia, commentando l’episodio accaduto oggi a Napoli dove i manifesti della Meloni sono stati imbrattati con la vernice rossa”.
 
“Queste azioni denotano il clima di odio che si respira in città, alimentato dai centri sociali ma soprattutto la bontà della proposta politica di Fratelli di Italia che continua a riscuotere consensi soprattutto in quella fascia della società disagiata che un tempo era serbatoio di voti della sinistra ed oggi invece guarda con favore a Meloni” conclude Cirielli
