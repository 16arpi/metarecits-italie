Migranti. Urso: Lega con mano destra blocca porti ma con sinistra firma Global compact

“Il governo italiano non sottoscriva il Global compact. Sarebbe una grave lesione della difesa dei nostri confini e ci porrebbe nella condizione di non poter reggere alle ondate migratorie che hanno già messo in difficoltà la nostra Nazione. Non è un caso che gli Stati a guida sovranista, come gli Usa e l’Austria, abbiano deciso di rifiutare di sottoscrivere questo accordo. Sarebbe un pesante errore ed è inspiegabile l’atteggiamento della Lega che con la mano destra firma per chiudere i porti agli immigrati e, poi, con la mano sinistra firma il Global compact”. Lo dichiara il senatore di Fratelli d’Italia, Adolfo Urso.
