Governo, Meloni: Avvilente spettacolo maggioranza

«È avvilente prendere atto che a distanza di mesi dall’insediamento del governo Letta le uniche preoccupazioni di questa maggioranza siano i tagliandi, i rimpasti, gli equilibri interni, i finti ultimatum. Fratelli d’Italia vuole sapere da queste forze “responsabili” quando la smetteranno di spacciare per soluzioni dei banali rinvii, utili alla maggioranza per prendere tempo ma che stanno condannando l’Italia a una lenta agonia. E vorremmo sapere per quanto tempo ancora intendono portare avanti lo spettacolo impietoso di un Esecutivo costantemente in bilico, che ogni giorno si dimostra incapace di dare risposte a questa Nazione. Domanda che vorremmo porre anche al Presidente della Repubblica, Giorgio Napolitano».
È quanto dichiara il presidente dei deputati di Fratelli d’Italia, Giorgia Meloni. 
Roma, 22 luglio 2013
