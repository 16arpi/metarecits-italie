Ita, Silvestroni: Governo salvaguardi italianità compagnia di bandiera

“La società Italiana Atitech è considerata da molti analisti il partner naturale di Ita Airways per la cordata che rileverà il ramo d’azienda relativo alla manutenzione di Alitalia in amministrazione straordinaria. L’accordo con i sindacati siglato ieri lo reputo importante perché rimette al centro la tutela dei lavoratori e rilancia la strategia che avrebbe dovuto seguire da subito ITA e il Governo. Fratelli d’Italia ha sempre avuto le stesse priorità per valorizzare il settore strategico Nazionale del comparto aereo: la tutela del lavoro; la consapevolezza che stipendi adeguati alle professionalità e all’esperienza professionale sono sempre il valore aggiunto e l’asse portante di una società competitiva e che vuole affermarsi sul mercato internazionale. La salvaguardia dell’italianità per una compagnia aerea di bandiera come ITA, pubblica al 100% vuol dire fare gli interessi dell’Italia. Questo deve essere l’obiettivo del Governo e del presidente esecutivo di Ita Airways”.
Lo dichiara Marco Silvestroni, deputato capogruppo di Fratelli d’Italia in Commissione trasporti.
