Banche, Meloni: Mozione Pd su commissione inchiesta è degna del conte Mascetti

“Se il Pd avesse voluto davvero istituire una commissione d’inchiesta sulle banche, sarebbe bastato votare la proposta di legge di Fratelli d’Italia presentata un anno fa. Invece il Pd decide di fare la solita supercazzola degna del Conte Mascetti: deposita in Aula una mozione per impegnare la Camera (ovvero il ramo del Parlamento in cui ha la maggioranza) a presentare una proposta di legge per creare la commissione. In altre parole, il Pd presenta una mozione per impegnare il Pd: un vero capolavoro. La verità è che questa gente vuole solo perdere tempo e nascondere agli italiani chi sono i veri responsabili della crisi delle banche”.
Lo scrive su Facebook il presidente di Fratelli d’Italia Giorgia Meloni.
