Coronavirus, Frassinetti: Medici specializzandi ospedale S. Andrea lavorano in condizioni pietose

“E’ davvero scandaloso che i medici specializzandi dell’Ospedale Sant’Andrea di Roma siano costretti a riposare su giacigli improvvisati, per terra, in condizioni igieniche critiche. Queste sono le condizioni nelle quali sono costretti ad operare i nostri giovani medici specializzandi che continuano a lavorare con abnegazione e coraggio, correndo il rischio quotidianamente di contrarre l’infezione da coronavirus. I Policlinci universitari che dovrebbero essere centri avanzati di studio e ricerca, dove viene formata la nostra futura classe dirigente medica, troppo spesso sono trascurati e hanno perso quelle specificità che li dovrebbero distinguere dagli altri Ospedali.”
Lo dichiara Paola Frassinetti, deputato di FdI e vicepresidente della Commissione Cultura e Istruzione della Camera.
