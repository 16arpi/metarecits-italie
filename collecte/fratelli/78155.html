Amianto: tribunali seguano esempio di Genova

“Il Tribunale di Genova condanna Fincantieri a risarcire con 695mila euro i familiari di un operaio deceduto per mesotelioma peritoneale riconoscendo la causa della malattia nell’esposizione all’amianto dello stabilimento di Riva Trigoso. Finalmente alcuni giudici italiani stanno andando nella giusta direzione, quella del riconoscere la correlazione tra alcune specifiche forme di tumore e la fibra killer.
L’auspicio è che tutti i Tribunali seguano l’esempio di Genova in questo tipo di cause perché alle vittime sia riconosciuto il vero sopruso subito, quello dell’essere state private della salute in nome dell’avidità e della superficialità dei datori di lavoro.”

Lo scrive in una nota Cinzia Pellegrino, Coordinatore nazionale del dipartimento tutela vittime di Fratelli d’Italia.
