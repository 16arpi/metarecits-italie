Ddl Concorrenza, Lollobrigida: su concessioni balneari forzatura incomprensibile

“Apprendiamo dalla stampa che il sottosegretario Garofoli avrebbe presentato in Consiglio dei ministri il cronoprogramma dei provvedimenti governativi di fine mandato. Tra questi anche i decreti attuativi del Ddl Concorrenza, inerenti le concessioni demaniali balneari. Una forzatura incomprensibile, che si aggiunge all’inserimento delle evidenze pubbliche per i balneari nel provvedimento sulla concorrenza, nonostante questo non fosse minimamente previsto dal Pnrr. Fratelli d’Italia, in coerenza con quanto affermato in questi mesi, valuta negativamente questa accelerazione e chiede al governo di concentrarsi su misure condivise come quelle per fronteggiare il caro bollette e un numero limitato di decreti attuativi previsti dal Piano nazionale di ripresa e resilienza. Tutto il resto, invece, dovrà essere materia del prossimo esecutivo”. 
Lo dichiara il capogruppo di Fratelli d’Italia alla Camera, Francesco Lollobrigida.

