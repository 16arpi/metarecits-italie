Navi con clandestini, Rampelli: Timori confermati, Alfano riferisca

“I nostri timori sono stati confermati. La tragica vicenda della Norman Atlantic con il suo carico, ancora sconosciuto, di clandestini a bordo, morti tra sofferenze immani…

…sembra essere la punta di un iceberg che vedrebbe decine e decine di navi cargo coinvolte nel traffico di essere umani, e strumento di approdo per i clandestini nelle nostre coste. Secondo quanto forniti dalla polizia di frontiera marittima italiana al Giornale, nel 2014 sarebbero stati fermati 2420 clandestini che avevano viaggiato nascosti nelle stive delle navi, alcuni in possesso di regolare biglietto. Vorremmo conoscere tutti i dati di queste nuove modalità di arrivo in Italia. Chiediamo al ministro Alfano un’operazione seria di trasparenza informando il Parlamento sulle iniziative di controllo svolte dalle autorità competenti, gli arrivi irregolari e respingimenti, e le necessarie misure da intraprendere contro i responsabili”. È quanto dichiara il capogruppo di Fratelli d’Italia-Alleanza nazionale Fabio Rampelli che ha preannunciato un’interrogazione al ministro dell’Interno Angelino Alfano.
