Pnrr, Trancassini: Blitz maggioranza su navigator

Inserisce mancette anziché pensare a riforme e ritardi

“Da sempre Fratelli d’Italia denuncia lo sperpero del reddito di cittadinanza e la follia dei navigator, figure incapaci di trovare posti di lavoro ad altri e che ora, grazie ad un blitz della maggioranza in commissione Bilancio, avranno – solo loro – un futuro assicurato. Un emendamento al nuovo decreto legge sul Pnrr, infatti, prevede che questi vengano assunti dalle regioni con facoltà di proroga. Anziché affrontare con tempestività il tema delle riforme e colmare i ritardi già accumulati nella realizzazione del Pnrr, la maggioranza utilizza ancora una volta il vecchio schema: inserire nei decreti delle agevolazioni, per non chiamarle ‘mancette’, che nulla hanno a che fare con il testo”.
Lo dichiara Paolo Trancassini, deputato e capogruppo di Fratelli d’Italia in commissione Bilancio.
