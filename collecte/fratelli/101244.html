Centrodestra, La Russa: Venerdì Giorgia Meloni presenta &#8220;Terra Nostra&#8221; a Milano

Venerdì a Milano (ore 17.30, palazzo delle Stelline, corso Magenta 61) è in programma la presentazione di “Terra Nostra – Italiani con Giorgia Meloni ”, il movimento ideato per aggregare persone e associazioni che sino ad oggi non si sono sentite rappresentate o che intendono impegnarsi in politica. “Oltre a Giorgia Meloni – afferma Ignazio La Russa, nell’annunciare l’incontro – saranno presenti l’onorevole Walter Rizzetto, eletto nel Movimento 5 Stelle, i componenti del Comitato Promotore Nazionale Luigi Reale e Sandro Sisler e numerosi esponenti lombardi della società civile”. “Terra Nostra a cui hanno già aderito centinaia di soggetti di rilievo della vita sociale ed economica della Nazione – spiega Giorgia Meloni – sarà protagonista del congresso aperto che Fratelli d’Italia terrà in primavera per ampliare la rappresentatività della destra italiana creando una casa sempre più grande in grado di accogliere le istanze e gli interessi dei tanti italiani delusi da un modo di fare politica sempre più distante dal vivere quotidiano”.
