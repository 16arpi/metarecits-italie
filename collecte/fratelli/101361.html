Roma Rinasce, Mollicone: Da società civile appello per salvare Roma. Fabio Rampelli? Rappresenta la “bella politica” credibile e capace. E Il confronto con Roberto Giachetti sarebbe un bel derby. 

Marchini? Non candidabile non solo perché di tradizione “sinistra”. Alfio jr chieda scusa per le speculazioni edilizie alla Magliana e nei quartieri ghetto con cui la sua famiglia si è arricchita.
Con l’avvio della fase di ascolto ROMA RINASCE iniziata oggi al Senato, il nostro movimento dimostra di essere l’unica forza politica interessata più ai temi che ai nomi e la foltissima partecipazione delle categorie produttive e delle associazioni dimostra la nostra centralità e credibilità nel dibattito per il futuro della Capitale.
Fabio Rampelli, non ha certo bisogno di presentazioni e conosce la città meglio di molti altri e fa sorridere sentirsi contrapporre nomi presi quasi a caso dalla società civile e, questi sì, sconosciuti ai romani.
In più, qualora fosse davvero Roberto Giachetti lo sfidante per il Pd sarebbe un bel derby con due esponenti che, seppure da fronti diversi, ridarebbero credibilità alla Politica con la P maiuscola.
Quanto a Marchini pensiamo che dovrebbe chiedere scusa ai romani per le speculazioni edilizie con cui la sua famiglia si è arricchita, in violazione ai Piani regolatori, andando a costruire orribili e invivibili palazzi sotto il livello del Tevere senza fogne e servizi come quelli della Magliana e in altre zone ghetto. Con quale faccia l’espressione di una simile cultura speculativa e di degrado si presenta per governare la città? Come vede non è (solo) una questione ideologica ma etica.
Federico Mollicone, responsabile nazionale comunicazione FDIAN
