Anni di piombo, Fabrizio Ghera &#8211; Rinaldi: Distrutta targa Zicchieri

“Ancora un gesto vigliacco compiuto contro la targa, in piazza dei Condottieri nel Municipio V, che ricorda il giovanissimo studente missino Mario Zicchieri, ucciso a colpi d’arma da fuoco dalle Brigate Rosse nel 1975. Esprimiamo la più ferma condanna per il vile gesto, intollerabile e reiterato visto che la targa di ‘Cremino’ era stata già precedentemente vandalizzata e successivamente ripristinata. Un’offesa intollerabile per le famiglie e per la memoria, e non sarà la violenza di alcuni a fermare un percorso di riappacificazione fortemente voluto da tutte le forze politiche. Come Fratelli d’Italia, chiediamo al sindaco Marino di ripristinare urgentemente la targa in memoria di Zicchieri, e promuoveremo una fiaccolata con il territorio contro ogni violenza politica, valori che abbiamo sempre sostenuto e nei quali crediamo”.
  
 Lo dichiarano in una nota congiunta gli esponenti di Fratelli d’Italia-Alleanza Nazionale Fabrizio Ghera, capogruppo in Campidoglio, e Daniele Rinaldi capogruppo nel Municipio V.
Roma, 27 maggio 2014
