Toscani, La Russa: Nessuno meglio di lui incarna fallimento marxismo e prototipo post comunista del PD

“Oliviero Toscani fa il razzista odioso con la Meloni ma non mi meraviglia affatto. Ho già avuto modo di dire che spero che Dio ce lo conservi a lungo perché nessuno meglio di lui incarna il fallimento del marxismo e il prototipo dell’odierno post comunista del PD: fotografo ma in realtà di professione radical chic col viso giusto al posto delle idee, frequentatore livoroso di ‘talk show’ con presunzione di motivata superiorità culturale e morale proporzionalmente inversa al suo livello di istruzione ed educazione. Amico dei super capitalisti e dei potenti e distante anni luce dai bisogni degli umili e dei disagiati ma in compenso dichiaratamente nemico degli italiani a vantaggio di ogni “straniero” europeo o migrante. Grazie a Dio per aver plasticamente riassunto in un solo soggetto buona parte delle cause della quasi estinzione della sinistra PD”.
Lo dichiara Ignazio La Russa, vicepresidente del Senato e senatore di fratelli d’Italia.
