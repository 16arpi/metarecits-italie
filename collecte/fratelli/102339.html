Comunali, Fidanza: Berlusconi voleva colpire Meloni? E&#8217; stato effetto boomerang

“Finalmente, grazie alle parole di Alessandra Mussolini, Forza Italia ha avuto il coraggio di spiegare i reali motivi del sostegno a Marchini nella Capitale: ostacolare Giorgia Meloni. Una scelta mirata, come avevamo già sottolineato, a favorire di fatto il candidato di Renzi. Se Berlusconi voleva colpire Giorgia Meloni però, alla luce dei risultati, la sua mossa si è rivelata un boomerang: Fratelli d’Italia ha più che raddoppiato i suoi voti a Roma, mentre Forza Italia si è ridotta al lumicino. Un elemento in più che ci fa credere che siamo sulla strada giusta verso il rinnovamento del centrodestra e che Giorgia Meloni è un leader vero e credibile agli occhi dei cittadini”. E’ quanto afferma il responsabile enti locali di Fratelli d’Italia Carlo Fidanza, commentando le parole di Alessandra Mussolini al Messaggero.
