Berlusconi, La Russa: Dopo rivelazioni Geithner come fa a restare nel Ppe

“Le rivelazioni dell’ex ministro del Tesoro Usa Timothy Geithner, confermano quanto era noto a tutti e cioé che nel 2011 vi fu una congiura antidemocratica europea per far cadere il governo Berlusconi di cui anche io facevo parte.
  
Mi chiedo ora come possa lo stesso Berlusconi continuare a restare nel Ppe della Merkel che fu parte essenziale della trama e come possa far finta di niente col capo del Pd in Italia che ne fu il beneficiario”.
Così Ignazio La Russa, deputato di Fratelli d’Italia-Alleanza Nazionale.
Roma, 13 maggio 2014
