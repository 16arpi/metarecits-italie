Acqua: Governo Meloni al lavoro per tutelare risorse e infrastrutture idriche

“La Giornata Mondiale dell’Acqua deve essere un momento di riflessione sull’urgenza di preservare e tutelare le risorse idriche del nostro pianeta. In un mondo sempre più colpito dai cambiamenti climatici, è imperativo adottare soluzioni concrete per evitare sprechi, ridurre il consumo e proteggere le fonti e le infrastrutture idriche al fine di garantire un futuro sostenibile per le generazioni future. Il Governo Meloni ha già mosso passi significativi attraverso il ‘Decreto Siccità’, un provvedimento volto ad affrontare l’emergenza idrica e promuovere la realizzazione delle infrastrutture necessarie per garantire un approvvigionamento idrico sicuro. La creazione di una cabina di regia presieduta da Palazzo Chigi e di un commissario ad hoc ha dimostrato un impegno concreto nel contrastare i periodi di scarsità idrica e nel migliorare la gestione delle risorse idriche. Resta fondamentale continuare a tutelare le risorse idriche e adeguare le infrastrutture esistenti, per garantire un uso responsabile e sostenibile del nostro ‘oro blu’.

Lo dichiara il deputato di Fratelli d’Italia Mauro Rotelli, Presidente della Commissione Ambiente, Territorio e Lavori Pubblici alla Camera.
Un bene prezioso a cui ancora troppe persone, sulla Terra, fanno fatica ad accedere. È giusto sensibilizzare i cittadini a un uso responsabile della risorsa idrica, perché ognuno di noi, nel suo personale universo, può fare la differenza.
Aggiunge Simona Petrucci, senatrice di Fratelli d’Italia.


