Global compact, Bertacco: La lega non si pieghi al volere di Di Maio 

“Il global compact è una trappola e bisogna stare ben attenti a non cadere in questa imboscata. Il ministro dell’interno non deve permettere a Di Maio di farsi dettare condizioni sulle politiche migratorie” è quanto dichiarato dal senatore di Fratelli d’Italia Stefano Bertacco. “Fratelli d’Italia è contro questa risoluzione che non fa altro che favorire l’invasione della nostra nazione. Con questo accordo non ci sarà modo di difendere i nostri confini e verrà favorita a dismisura l’immigrazione incontrollata” conclude il senatore Bertacco che oggi ha partecipato, insieme al presidente nazionale Giorgia Meloni, al flash mob organizzato da fratelli d’italia per dire no al global compact.
