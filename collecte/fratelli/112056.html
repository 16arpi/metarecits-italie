Global compact, Delmastro: Lega fugge da dibattito e vota con Pd e Leu

Lega decida se difendere confini o innaturale alleanza con M5s
“E’ davvero singolare veder fuggire ancora una volta la Lega dal dibattito in aula sul Global Compact ma lo è ancora di più vederla votare nuovamente assieme a PD e Leu contro Fratelli d’Italia che, con una mozione, chiedeva al governo di non aderire all’accordo ONU che scardina i confini e disarticola la sovranità nazionale. Il cerchiobottismo leghista sarà complice della capitolazione della sovranità nazionale in tema di immigrazione. Anche oggi la stentorea parola della Lega Nord è stata… rinviamo la decisione. Agli amici leghisti però, ricordiamo che il tempo dei rinvii è scaduto: oggi devono scegliere se difendere i confini nazionali o la spuria e innaturale alleanza di governo”.
Lo dichiara Andrea Delmastro, deputato di Fratelli d’Italia e capogruppo FDI in commissione Esteri.
