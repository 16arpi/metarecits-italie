Deidda: bene approvazione Odg su fiscalità comuni di montagna e isole minori

“Siamo ovviamente soddisfatti per l’approvazione dell’ordine del giorno che impegna il Governo ad ogni opportuna azione normativa urgente e speciale che  preveda misure straordinarie, anche  di  carattere  fiscale,  in  favore  dei  piccoli comuni montani e delle isole minori e se del caso mediante l’estensione  alle  suindicate  realtà  delle  citate  zone  franche  urbane”, dichiara il proponente Deputato di FdI, Salvatore Deidda, con le colleghe Ciaburro, Caretta, Mantovani e il collega Trancassini;
“Gli amministratori, i cittadini e le imprese dei comuni della montagna e anche quelli delle isole minori subiscono, da troppo tempo, la mancanza di servizi e sono costretti a pagare le stesse imposte. Strade dissestate, assenza di internet e, recentemente, anche la carenza di energia elettrica sono solo alcuni esempi. Per questo, i giovani e meno giovani fuggono alla ricerca di possibilità nei centri metropolitani. Dobbiamo invertire la tendenza unitamente a quanto stanno portando avanti le regioni Sardegna e Abruzzo. Fratelli d’Italia, e non da oggi, ha presentato delle proposte di legge per le Zone Franche e le misure di carattere fiscale”, conclude Deidda
