Approvato odg FdI, Deidda: Firmato dai rappresentanti di tutti i gruppi in commissione difesa

Tutela e sicurezza per i nostri uomini e donne delle Forze Armate impegnati contro il diffondersi del Corona Virus e nell’operazione “Strade Sicure”.

A conclusione del dibattito sul Decreto per affrontare il Corona Virus, il Governo ha approvato un mio e nostro Ordine del Giorno che prevede di dotare i 500 uomini e donne delle Forze Armate che affrontano l’emergenza di tutte le strumentazioni e dotazioni per la propria sicurezza. 

Inoltre, abbiamo voluto estendere questa previsione a tutto quel personale impegnato nell’operazione “Strade Sicure”, un impegno già fatto adottare nel parere favorevole al decreto, votato all’unanimità dalla Commissione Difesa.

Un grande grazie alle nostre Forze Armate e alle Forze di Polizia.

Questo Ordine del Giorno è stato sottoscritto dai componenti della Commissione Difesa Roberto Ferrari (Lega), Maria Tripodi (Forza Italia) Claudio Borghi e Roger De Menech (Pd), Emanuela Corda e Giovanni Russo (5 Stelle) e Nicola Care’ (Italia Viva).
