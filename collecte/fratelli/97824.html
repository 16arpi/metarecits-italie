Maltempo, Meloni: Chiediamo informativa urgente di Renzi, dopo&#8230;

…EMERGENZE IN LIGURIA, TOSCANA, FRIULI ED EMILIA-ROMAGNA . «L’emergenza che sta colpendo in queste ore la Toscana, l’Emilia-Romagna e il Friuli Venezia-Giulia, che si aggiunge alla gravissima alluvione che ha messo in ginocchio Genova…

…richiede l’immediato intervento alla Camera del presidente del Consiglio Renzi per un’informativa urgente. Il Governo ci dica cosa sta facendo, perché gli italiani hanno il sacrosanto diritto di sapere come sta intervenendo l’Esecutivo per far fronte al dissesto idrogeologico in quelle zone colpite da frane e alluvioni e per aiutare le popolazioni. Renzi si assuma le responsabilità che competono al presidente del Consiglio dei ministri e riferisca in Parlamento. FdI-An ribadisce la sua totale solidarietà alle popolazioni colpite e cordoglio e vicinanza alle famiglie delle vittime».
È quanto dichiara il presidente di Fratelli d’Italia-Alleanza Nazionale, Giorgia Meloni.
