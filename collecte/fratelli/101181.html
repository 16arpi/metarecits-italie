Banche, Meloni: Rapporti poco limpidi del Governo Renzi. Prezzo per un esecutivo che risponde a lobby

«Sono troppo numerosi i rapporti poco limpidi tra il Governo Renzi e una serie di ambienti che fanno riferimento a lobby, gruppi di potere, grande finanza e speculatori. Ora emergono anche sconcertanti legami tra il “Giglio magico” e gli ambienti della massoneria. Grazie alle denunce di Fratelli d’Italia e alla coraggiosa inchiesta condotta dal quotidiano “Libero”, questi rapporti stanno venendo alla luce in tutta la loro gravità e opacità. Come abbiamo sempre detto, è purtroppo questo il prezzo che si paga quando il Governo nazionale viene scelto dal Palazzo e non dai cittadini e si rinuncia alla sovranità popolare, imponendo un Esecutivo che risponde alle lobby e non agli italiani».
Lo scrive su Facebook il presidente di Fratelli d’Italia, Giorgia Meloni.
