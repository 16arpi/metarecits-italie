Terrorismo, Santanchè: Regione Puglia concede ribalta a assassini Br

“Celebro la memoria di Aldo Moro e a chi concedo la ribalta? Al fondatore delle Brigate Rosse, la banda di assassini comunisti che l’ha ucciso. Una logica inoppugnabile, quella della Regione Puglia…”. Così scrive su twitter la senatrice di Fratelli d’Italia, Daniela Santanchè, commentando la notizia che il prossimo 14 marzo il Consiglio regionale della Puglia ha organizzato un convegno sulla figura di Aldo Moro invitando anche Alberto Franceschini, fondatore delle Brigate Rosse.
