E-commerce, Calabria sul podio. Sigillò: Necessarie politiche più incisive sul fronte della formazione. I tempi sono maturi per superare gap tra nord e sud

“La Calabria è pronta a vincere la sfida del tempo e a contribuire al superamento del gap che esiste tra Nord e Sud. Il superamento del digital divide può davvero garantire un’unità nazionale che sia da volano per tutta l’Italia. Chi si sorprende di trovare la Calabria al secondo posto nella classifica delle regioni con imprese che vendono di più online non conosce la testardaggine dei calabresi, che sanno anche fare di una difficoltà, come è quella della carenza di infrastrutture, un’incredibile opportunità. Per noi di Fratelli d’Italia investire in formazione digitale e in infrastrutture digitali si tratta di un punto imprescindibile delle politiche che metteremo in atto. Plaudiamo all’iniziativa autonoma di molte aziende innovative, ma siamo convinti che siano necessarie politiche più incisive sul fronte della formazione per una maggiore integrazione sociale ed economica”.
A dichiararlo la candidata alla Camera di Fratelli d’Italia Rosa Sigillò.
