Covid, Meloni: Bonafede proroga misure scellerate per mandare a casa criminali e mafiosi, da Governo ignobile svuotacarceri mascherato

«Conte si è dimesso ma lui e il suo Governo continuano a combinare disastri. Nel silenzio generale, il grillino Bonafede, uno dei peggiori Ministri della Giustizia che questa Nazione abbia avuto, proroga al 30 aprile 2021 le misure scellerate che hanno consentito negli ultimi mesi di mandare a casa criminali e mafiosi con la scusa dell’emergenza Covid19. Un ignobile “svuota-carceri” mascherato, voluto dagli stessi partiti che ora si definiscono “migliori e meritevoli” e si preparano a rimanere a Palazzo Chigi. Gli italiani pretendono sicurezza, certezza della pena e non ne possono più di una sinistra che libera delinquenti e umilia il lavoro di inquirenti e Forze dell’Ordine».
Lo scrive su Facebook il presidente di Fratelli d’Italia, Giorgia Meloni.
