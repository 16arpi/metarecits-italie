Bimbo figlio di &#8220;due madri&#8221;, Montaruli: Riconoscimento illegittimo, da Appendino attacco a istituzioni e famiglia

“Il Sindaco Appendino compie un atto illegittimo in spregio della legalità solo per primeggiare nell’attacco alla famiglia naturale” così Augusta Montaruli, deputata torinese di Fratelli d’Italia, commenta la registrazione di alcuni bambini come figli di coppie omosessuali firmata oggi dal Sindaco Appendino.
Aggiunge Montaruli “Appendino aveva promesso testualmente di voler forzare la mano se non trovava soluzioni compatibili alla normativa vigente e ha pensato bene di scavalcare gli uffici dell’Anagrafe che si erano rifiutati di registrare una falsità ideologica, solo per compiacere la lobby omosessuale che ormai spadroneggia tanto nel PD quanto tra i 5 stelle.
La cosa più triste è che riconoscendo anche il bambino di una coppia gay ha indirettamente legittimato anche una maternità surrogata con utero in affitto, la nuova forma di schiavismo femminile del terzo millennio, Vergogna!”.
