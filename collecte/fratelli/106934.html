FdI Milano: Domani la manifestazione &#8216;Qui si fa l&#8217;Italia&#8217; con Giorgia Meloni. Oggi al teatro Franco Parenti la presentazione alla stampa

Sabato 20 gennaio, a Milano al teatro Franco Parenti, Fratelli d’Italia con Giorgia Meloni ascolterà le eccellenze del ‘Made in Italy’, della cultura, dell’arte, dell’imprenditoria e dello sport per recepire nel programma di governo, quali sono le loro esigenze prioritarie.
Questo è lo scopo della manifestazione ‘Qui si fa l’Italia’ che prenderà il via alle ore 14.30 e alla quale parteciperanno tra gli altri anche il pittore Ugo Nespolo, il fotografo Marco Glaviano, la regista teatrale Andrée Ruth Shammah, l’ex calciatore Beppe Dossena e l’imprenditore Marco Boglione. La manifestazione si concluderà con l’intervento di Giorgia Meloni, presidente di Fratelli d‘Italia.
l dettagli della manifestazione verranno illustrati alla stampa oggi, alle ore 17, al teatro Franco Parenti da Ignazio La Russa, Daniela Santanché, Carlo Fidanza e Paola Frassinetti.
