Marco Nonno (cons. comunale FdI-An): In ricordo dei &#8220;martiri delle foibe&#8221; consegnerò borsa di studio a ragazzi delle scuole medie

PRENDERÒ PARTE AD INIZIATIVE DEL 10 E DEL 12 FEBBRAIO. “Sarò presente all’iniziativa che il coordinamento cittadino di Napoli di Fratelli d’Italia – Alleanza Nazionale ha organizzato il prossimo 10 febbraio a Piazza dei Martiri dinanzi al monumento dei caduti ed a quella organizzata dal movimento giovanile del partito, Gioventù Nazionale, il 12 febbraio presso l’Hotel Serius di Fuorigrotta, entrambe in ricordo dei Martiri delle Foibe e degli Esuli di Istria, Fiume e Dalmazia“.
E’ quanto dichiarato in una nota dal Consigliere Comunale di Napoli di Fratelli d’Italia – An Marco Nonno.
“Quella perpetrata ai danni dei nostri concittadini al termine del secondo conflitto mondiale, per mano delle truppe comuniste di Tito, fu una vera e propria pulizia etnica, tesa all’annessione dei territori italiani  della Venezia Giulia, del Carnaro e della Dalmazia e che portò all’esilio forzato di oltre 350.000 persone dalle proprie terre ed all’uccisione di oltre 10.000 nostri concittadini, la cui colpa fu esclusivamente quella di essere italiani”, continua il consigliere Nonno.
“Come faccio ogni anno da 9 anni a questa parte consegnerò, per onorare e tener vivo nelle giovani generazioni il “Giorno del Ricordo”, istituito con legge dello Stato Italiano del 30 marzo 2004 n. 92, una borsa di studio di 500 euro ai ragazzi delle classi medie della Scuola Falcone di Pianura“, ha concluso il consigliere comunale di Napoli di Fdi – An.
