Russia: solidarietà al Capo dello Stato per gli attacchi ricevuti

“Gli insulti della portavoce del Ministero degli Esteri russo, che ha definito “invenzioni blasfeme” le parole del Presidente della Repubblica, Sergio Mattarella, offendono l’intera Nazione italiana, che il Capo dello Stato rappresenta. Esprimo la mia piena solidarietà, così come quella dell’intero Governo, al Presidente Mattarella, che da sempre sostiene con fermezza la condanna dell’aggressione perpetrata ai danni dell’Ucraina”. Lo dichiara il presidente del Consiglio, Giorgia Meloni.
“Le dichiarazioni rilasciate dalla portavoce del ministero degli Esteri russo, Maria Zakharova, nei confronti del Presidente della Repubblica, Sergio Mattarella, sono davvero gravi e inaccettabili. Il regime di Putin si è macchiato di una vile aggressione nei confronti dell’Ucraina il 22 febbraio del 2022 e, a distanza di ormai tre anni da quel giorno, rinnoviamo la nostra condanna, unitamente ad esprimere al presidente Mattarella la nostra stima e solidarietà”, affermano in una nota congiunta i presidenti dei gruppi parlamentari di Fratelli d’Italia al Senato e alla Camera, Lucio Malan e Galeazzo Bignami.
