Economia, FdI: Domani presentazione &#8220;patto per lo sviluppo, l&#8217;impresa e il lavoro&#8221;

“Più Impresa, più Italia” questo è il titolo del convegno organizzato da Fratelli d’Italia che si svolgerà domani, mercoledì 17 aprile, alle ore 15 presso il Palazzo Santa Chiara (p.zza Santa Chiara, 14) a Roma.
 
Dopo l’introduzione dei lavori del senatore e responsabile dipartimento impresa di Fdi Adolfo Urso, il presidente di Fratelli d’Italia Giorgia Meloni illustrerà il “Patto per lo sviluppo, l’impresa e il lavoro”.
 
All’iniziativa che dopo la Conferenza Programmatica di Torino, rappresenta un’altra tappa del confronto tra Fratelli d’Italia e il mondo delle categorie produttive, prenderanno parte il coordinatore nazionale del partito Guido Crosetto, il presidente di Confindustria Vincenzo Boccia, il presidente Confagricoltura Massimiliano Giansanti, il presidente di Confartigianato Giorgio Merletti, il presidente di Confapi Maurizio Casasco, il presidente ConfimiIndustria Paolo Agnelli, il vicepresidente Confcommercio Lino Stoppani,  il vicepresidente Coldiretti  David Granieri.
 
Nota per la stampa: i giornalisti, i cineoperatori e i fotografi che intendono seguire il convegno possono inviare una mail entro la giornata di domani 16 aprile per accreditarsi a:
 
stampa.fratelliditalia@gmail.com 


