Rdc, Delmastro: Da Grillo linguaggio violento, rivoluzioni giullari finiscono in tragicommedia

Grillo, ormai sprofondato nella più sorda indifferenza degli italiani e degli organi stampa, rispolvera l’armamentario dell’aggressività verbale per uscire dalla penombra e riacciuffare dieci secondi di notorietà. Oggi si è inventato le “Brigate del reddito di cittadinanza”. Un linguaggio violento e irresponsabile che dovrebbe preoccupare, se non provenisse da un comico. La reazione non è dunque sconcerto, ma soverchia commiserazione per un comico bolso che sogna “i bei vecchi tempi” in cui faceva notizia. Nulla di preoccupante, come la sua rivoluzione: gli italiani hanno capito che le rivoluzioni dei giullari finiscono in tragicommedia come la parabola di governo pentastellata.
