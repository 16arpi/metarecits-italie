Ddl Sicurezza: contro occupazioni norma di civiltà

“Oggi la Camera ha approvato l’art. 10 del disegno di legge sicurezza, con il quale si sanziona severamente l’odioso e vile comportamento di chi con prepotenza occupa arbitrariamente una abitazione altrui. La norma introduce anche l’art. 321 bis nel codice di procedura penale che stabilisce un procedimento d’urgenza finalizzato a consentire alle forze di polizia di poter liberare con celerità gli immobili e di restituirli agli aventi diritto. Una norma di civiltà che mira a tutelare i soggetti deboli, spesso anziani o disabili, dalle aggressioni al bene fondamentale della loro abitazione”. Lo dichiara il deputato di Fratelli d’Italia Andrea Pellicini.
“Un provvedimento che voglio dedicare a Ilaria Salis e a tutti gli abusivi d’Italia che, nell’ingiustizia più totale, fino a oggi hanno potuto fare il buono e cattivo tempo a danno di altri, calpestando i loro diritti”, afferma Antonio Baldelli, deputato di Fratelli d’Italia
