Passariello (capogruppo FdI-AN consiglio regionale): Emendamento a legge&#8230;

REGIONALE NON RIGUARDA SOGLIA DI SBARRAMENTO PER LE COALIZIONI, GIA’ APPROVATA AD AGOSTO. “In riferimento alla proposta di emendamento presentata da me, unitamente ai…

…colleghi Nocera (Forza Italia), Marino (Caldoro Presidente) e Gabriela (Pse), credo ci sia stata un’interpretazione forzata di un semplice e necessario intervento di perfezionamento della legge elettorale, una cui prima modifica è già stata approvata dall’Assemblea Regionale, e che, tra l’altro, ha già previsto la riduzione dei consiglieri da 60 a 50 e fissato la soglia di sbarramento per le coalizioni al 10 %”.
E’ quanto dichiarato in una nota da Luciano Passariello, Capogruppo di Fratelli d’Italia – An in Consiglio Regionale della Campania, in merito alle polemiche sorte stamani su un emendamento
“L’emendamento in questione, quindi, non interviene a modificare o a correggere la soglia di sbarramento prevista per le coalizioni che, ripeto, è già stata stabilita con l’approvazione, da parte della maggioranza dell’Aula, di modifiche alla legge elettorale regionale, ma ha lo scopo, semplicemente, di regolamentare l’aspetto riguardante le soglie percentuali minime previste per i singoli partiti che si alleano ad essa” , continua Passariello.
“Non si tratta, quindi, di voler in nessun modo limitare la partecipazione democratica alla competizione e al governo politico delle istituzioni.
Il nostro obiettivo vero è quello, invece, di limitare la frammentazione che spesso diventa un ostacolo dell’esercizio del mandato politico ricevuto dai cittadini.
Non ci arrocchiamo, certo, su posizioni preconcette e siamo disponibili al dialogo come sempre, avendo come unico fine la valorizzazione di tutte le attività istituzionali e politiche che caratterizzano le realtà territoriali presenti sul nostro territorio regionale”, ha concluso il Capogruppo Fdi-An.
