Torino. Profughi, Montaruli: esposto su occupazione ex Moi

“Presenteremo un esposto in Procura per denunciare quanto sta avvenendo a danno dei profughi usati come merce e oggetto di strumentalizzazione dei gruppi dei centri sociali, organizzazioni che operano nell’illegalità. Se trecento persone senza tetto, senza mezzi di sostentamento e senza mezzi di comunicazione sono state accompagnate a occupare palazzine da organizzazioni che oggi decidono chi entra in quegli stabili e quali sono le etnie che ne possono usufruire ci troveremmo davanti a un gravissimo episodio di illegalità e di sfruttamento che merita di essere sottoposto alla Magistratura.  Stupisce che le Istituzioni lascino gestire il problema dei profughi dagli stessi che dovrebbero sgombrare dalle palazzine comunali”.
È quanto dichiara Augusta Montaruli, consigliere regionale del Piemonte di Fratelli d’Italia.
Torino, 8 aprile 2013
