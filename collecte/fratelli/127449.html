Covid, Ferro: ordinanza su arrivi da Ue surreale ma nessuno parla di sbarchi

“Le misure prese dal governo sugli ingressi in Italia dall’Ue sono esagerate, la stessa Ue ha sottolineato che debbano essere proporzionate alla situazione pandemica. Ancora una volta si penalizzano i cittadini, molti dei quali già vaccinati, e non si dice nulla sui 63mila immigrati che continuano a invadere le nostre coste. E’ un’ordinanza folle da parte di un esecutivo che nulla fa contro l’immigrazione in questa emergenza nell’emergenza”. 
Così il vicecapogruppo di Fratelli d’Italia alla Camera Wanda Ferro intervenendo alla trasmissione Mattino 5.

