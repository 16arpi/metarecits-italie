Maltempo, Silvestroni: Sollecito al Ministro Salvini per prorogare termini richiesta contributi messa in sicurezza dei Comuni

“Considerati i disastri provocati nelle ultime ore su tutto il territorio nazionale si fa ancora più urgente una risposta del Ministero dell’interno sulla mia richiesta di proroga di quattro mesi sulle tempistiche  previste nel  decreto  del 13 aprile 2018, consentendo così ai comuni beneficiari di realizzare le opere per contrastare i dissesti idrogeologici. Quasi 6000 comuni hanno fatto richiesta di contributo per intervenire sulla messa in sicurezza di edifici e territori. Data la straordinarietà e drammaticità  degli eventi atmosferici degli ultimi giorni, sollecito il Ministro Salvini a prendere in considerazione la mia richiesta e a non lasciare soli nelle difficoltà tanti comuni italiani” lo ha dichiarato il deputato di Fratelli d’Italia, On Marco Silvestroni
