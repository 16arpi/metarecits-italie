Rai, Rampelli: Un direttore che parla di cambiamenti climatici

“Al netto delle considerazioni sul pluralismo dell’informazione fatte dai commissari di Fdi, su cui sono certo il direttore Carboni saprà presto garantire un maggiore equilibrio, è comunque una buona notizia che finalmente un direttore, e della rete ammiraglia, abbia affrontato per la prima volta il tema epocale dei cambiamenti climatici. Argomento finora trattato dai media solo quando si parla di maltempo e frane. Al riguardo proprio ieri ho incontrato una delegazione di scienziati che hanno chiesto maggiore attenzione dei media per combattere la battaglia decisiva per la salvaguardia del pianeta aggredito dal surriscaldamento nell’indifferenza generale”.
È quanto dichiara il vicepresidente della Camera dei deputati Fabio Rampelli di Fratelli d’Italia commentando l’audizione del direttore del tg1 Giuseppe Carboni.
