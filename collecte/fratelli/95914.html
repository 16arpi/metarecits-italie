4 novembre, Meloni: Italia ricorda sacrificio e amor patrio caduti, riportare a casa Marò detenuti in India

«4 novembre: nel giorno dedicato all’Unità Nazionale e alle Forze Armate l’Italia ricorda il sacrificio e l’amor patrio dei suoi figli caduti in ogni epoca e tempo. Un pensiero va poi a tutti gli uomini e le donne oggi impegnati nelle missioni internazionali di pace, che quotidianamente ci rendono orgogliosi di essere italiani e ai marò Latorre e Girone, illecitamente detenuti in India da oltre 600 giorni e che dobbiamo riportare a casa. A tutti loro è dedicato il concerto di domani sera al Teatro Sistina, promosso dall’associazione ‘Amici delle Forze Armate’».
  
È quanto scrive su Facebook il presidente dei deputati di Fratelli d’Italia, Giorgia Meloni.
Roma, 4 novembre 2013
