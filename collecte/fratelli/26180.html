Terremoto, Pellegrino: Attivata raccolta su tutto il territorio

“Non ci sono parole per esprimere la tristezza ed il senso di impotenza che ci pervade di fronte alla tragedia che ha ferito questa notte il Centro Italia. Alle popolazioni colpite dal sisma va tutto il nostro sostegno, il nostro affetto e la nostra vicinanza.
Oggi è il momento del “fare” e non quello del “giudicare”, chiedendosi se e come questa immane tragedia potesse essere evitata.
E’ per questo che come Dipartimento abbiamo attivato una raccolta di beni di prima necessità su tutto il territorio nazionale, in collaborazione con le associazioni di protezione civile, al fine di garantire un adeguato supporto alla emergenza nel lungo termine.
Seguiamo con attenzione quanto sta accadendo in queste ore, augurandoci che si possa salvare il maggior numero di vite possibili.”
Queste le dichiarazioni del Coordinatore Nazionale del Dipartimento tutela Vittime di Fdi AN in merito al terremoto che ha distrutto questa mattina all’alba Amatrice, Accumoli e Pescara del Tronto
