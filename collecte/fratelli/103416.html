Campidoglio, Mollicone: Assenza Raggi umilia costruttori. Bene relazione Bianchi, manca visione generale. Berdini inverosimile su olimpiadi

“Partecipando all’ assemblea Acer di questa mattina a Roma si percepiva lo sdegno della platea alla conferma della mancata partecipazione di “Sua Assenza” Raggi. Dopo aver mancato la conferenza stampa internazionale per la più importante mostra organizzata dal Comune su Artemisia Gentileschi in un Palazzo Braschi rinnovato e con un nuovo spazio, ora il Sindaco Raggi umilia anche i costruttori romani  mandando un fumoso Assessore Berdini al suo posto.
Bene ha fatto il Presidente Bianchi nella sua relazione a evidenziare la gravità di tale assenza e la mancanza da parte del Comune di una visione della Capitale da un punto di vista urbanistico: nessun progetto, nessuna idea. Niente di niente.
Una latitanza dai suoi compiti istituzionali che fa trasparire inadeguatezza e paura di governare.
Il massimo dell’ilarità si è raggiunto con l’intervento dell’Assessore Berdini che ha avuto il coraggio di denunciare il mancato stanziamento dei miliardi di euro previsti per le Olimpiadi. Qualcuno lo avvisi che sono stati loro ad affossare la candidatura olimpica”.

Così in una nota, Federico Mollicone, responsabile nazionale Comunicazione FdI-An, già presidente Commissione Cultura Roma Capitale.
