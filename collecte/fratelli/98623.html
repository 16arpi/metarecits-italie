Croce rossa, Rampelli: Mille proroghe, bocciata nostra richiesta su istituzione&#8230;

…RUOLO SPECIALE A ESAURIMENTO DEL PERSONALE MILITARE. “Le commissioni riunite Affari Costituzionali e Bilancio hanno bocciato un nostro emendamento al decreto mille…

…proroghe volto alla istituzione di un ruolo speciale a esaurimento del personale militare in seno alla Croce Rossa”. È quanto dichiara il capogruppo di Fratelli d’Italia-Alleanza nazionale Fabio Rampelli, primo firmatario della proposta emendativa.
“Con il dlgs di riordino- ha aggiunto Rampelli-  il contingente dei militari C.R.I. in servizio attivo che oggi conta su circa 1.200 militari (850 circa a tempo indeterminato e 350 circa a tempo determinato) verrebbe nel giro di 3 anni completamente eliminato”.
“Il nostro emendamento – ha spiegato – era finalizzato all’istituzione di un ruolo speciale unico ad esaurimento del personale del Corpo Militare della Croce Rossa Italiana, – in deroga a quanto previsto dal dlgs,  per assicurare il funzionamento dei servizi della Croce Rossa Italiana in tempo di pace, di guerra o di grave crisi internazionale.  Il parere negativo a questa proposta dimostra l’ennesima miopia del governo Renzi e della sua maggioranza incapaci di riformare valorizzandola una struttura di eccellenza come quella della Croce Rossa, di cui il corpo militare è parte fondamentale”.
“Ripresenteremo l’emendamento in aula – ha concluso Rampelli-  nella speranza che venga sottoscritto anche da deputati del Pd, alcuni dei quali su questo tema si sono spesi commissione”.
