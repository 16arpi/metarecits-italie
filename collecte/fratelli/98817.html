Confcommercio, Rampelli: A Renzi consigli (non richiesti) si faccia&#8230;

…AFFIANCARE DA QUALCUNO CHE GLI APRA GLI OCCHI, MENO ADULATORI. “Abbiamo ormai contezza del fatto che Renzi è più un uomo di azione, che di riflessione.

Eppure, gli suggerirei maggiore approfondimento sugli effetti nefasti che il suo modo di governare e quindi legiferare sta producendo. Ieri la sconfessione della Corte dei Conti sull’uso eccessivo delle clausole di salvaguardia. Oggi l’analisi della Confcommercio sull’incremento di 72mld di euro in tassazione nel caso si applicassero tutte le clausole. Se non vuole diminuire la velocità delle sue azioni, non si circondi solo di adulatori-adulatrici che dicono sempre sì, ma metta al suo fianco qualcuno che ogni tanto gli apra gli occhi. Per il bene dell’Italia…”.  E’ quanto dichiara il capogruppo di Fratelli d’Italia-Alleanza nazionale Fabio Rampelli commentando i dati del Centro Studi di ConfCommercio.
