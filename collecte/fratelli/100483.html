Migranti, La Russa: Quanto fatto da governo non ha portato a nulla, FdI chiede missione internazionale

“C’è troppa gente che guadagna sulle spalle degli immigrati e c’è troppa gente che solo per motivi ideologici spalanca le porte a chiunque voglia venire in Italia senza calcolare i rischi e i problemi che ne possono derivare”.
Così Ignazio La Russa, deputato di Fratelli d’Italia intervenendo a Sky tg24 Pomeriggio.
“Quello che ha fatto finora il governo Renzi in materia di immigrazione – aggiunge La Russa – non ha portato a nulla. L’esecutivo deve capire che non esiste una Europa senza l’Italia e che quindi abbiamo tutti gli strumenti validi per poter chiedere e ottenere di più dall’Ue. Fratelli d’Italia da molto tempo sostiene la necessità di una missione internazionale militare per bloccare sin nei porti libici le partenze dei tanti disperati che poi rischiano di morire in mare, anche per colpa degli scafisti. Sempre sulle coste africane, chiediamo di istituire dei centri di accoglienza dove si possano raccogliere e valutare le richieste di asilo. La distribuzione degli aventi diritto infine – conclude il deputato di Fdi – deve avvenire in tutti i paesi dell’Ue perchè l’immigrazione è un problema di tutta l’Europa e non solo di alcuni Stati membri”.
