Trattati Roma, Meloni: Chi ha tradito Italia e svenduto nostra sovranità celebra usurai che governano Ue

«Alla Camera dei deputati si festeggia la UE e in prima fila ci sono Napolitano, Monti e Prodi: chi ha tradito l’Italia e svenduto la sua sovranità si ritrova nel Palazzo per celebrare i tecnocrati e gli usurai che governano l’Europa. Noi invece vogliamo un’Italia sovrana in Europa e sabato 25 marzo ci ritroveremo al centro congressi “Angelicum” di Roma per parlare del nostro modello di UE fondato su Nazioni libere e sovrane. Chi non viene è un Napolitano qualunque».
Lo scrive su Facebook  il presidente di Fratelli d’Italia, Giorgia Meloni, postando una foto dell’Aula della Camera durante la cerimonia celebrativa per il 60esimo anniversario dei Trattati di Roma in cui si vedono Giorgio Napolitano, Mario Monti e Romano Prodi.
