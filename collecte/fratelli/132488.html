Giustizia, Foti: durante riforma normale confronto serrato

“Ci sono poteri ben definiti dalla Costituzione, la funzione legislativa è esercitata collettivamente dalle due Camere e i giudici sono soggetti solo alla legge. Ora se noi rispettassimo questi due principi dell’articolo 70 e dell’articolo 101 della Costituzione non sorgerebbe alcun problema. È chiaro che quando si porta avanti una riforma della Giustizia si apra una fase di confronto anche serrato, ma non è possibile che se la politica interviene commentando una decisione della magistratura è invasione di campo, se invece l’Anm fa un documento contro un disegno di legge peraltro ad oggi ancora non pubblicato allora è legittimo. È evidente che i due poteri debbano essere distinti ma equilibrati”.

Lo ha dichiarato a Radio Anch’io il capogruppo di Fratelli d’Italia alla Camera dei deputati, Tommaso Foti.
