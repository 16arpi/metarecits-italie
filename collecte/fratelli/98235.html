Marò, Cirielli: La linea del Governo inefficace, ora disimpegno dalle missioni

“I ministri confermano una linea assolutamente inefficace. Siamo stati costretti ad assistere all’ennesima figuraccia dell’Italia con l’India che continua a violare il diritto internazionale”. È quanto ha dichiarato ai giornalisti…

il deputato di Fratelli d’Italia-Alleanza nazionale Edmondo Cirielli al termine dell’audizione dei ministri degli Esteri e Difesa Paolo Gentiloni e Roberta Pinotti.
“Il che  dimostra – ha precisato Cirielli- come  il governo Renzi, nonostante il semestre dell’Unione Europea, non riesca a riportare dignità alla nostra linea politica. Ci aspettiamo un disimpegno graduale nelle missioni internazionali a cominciare da quelle nell’oceano Indiano”.
E sulla proposta del presidente della commissione Esteri  del Senato Pier Ferdinando  Casini di istituire una cabina di regia con l’opposizione, Cirielli precisa: “Si tratta di una iniziativa propagandistica. Però bisogna sempre sperare nella buona fede: noi siamo una forza patriottica. Non siamo critici a prescindere:  vediamo se riusciamo a fare qualcosa di positivo. Sul rientro dei Marò,  siamo pronti a sostenere il governo se alle parole corrispondono i fatti”
