Omofobia, Malan: stop menzogne, aggressioni punite senza Ddl Zan

“Il Ddl Zan è giunto al capolinea, ma le menzogne diffuse per sostenerlo continuano con particolare intensità. L’aggressione a danno dei due giovani di Ferrara, atto vergognoso e idiota, è punito dalle norme del nostro codice, come ha ben spiegato il senatore Balboni. Se la preoccupazione dell’on. Zan e del PD fosse stata quella di introdurre pene più severe, la cosa si poteva fare in pochi giorni perché su questo concordavano i Ddl presentati da me e da altri senatori del centro destra, nonché gli emendamenti di Fratelli d’Italia. Ma evidentemente a loro interessava altro: il reato d’opinione dell’articolo 2, le associazioni LGBT a indottrinare i bambini nelle scuole come previsto dalla strategia introdotta dall’articolo 8, i finanziamenti dell’articolo 9 e così via. Certo, si potrebbe quasi dire che continuare a raccontare che senza il Ddl Zan le aggressioni a omosessuali non vengono punite, incoraggia i violenti imbecilli che nella loro ignoranza possono anche credere a queste palesi menzogne e prendersela vigliaccamente con chi gli capita a tiro.”
A dichiararlo il senatore di Fratelli d’Italia Lucio Malan.
