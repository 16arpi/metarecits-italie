Toscani, Crosetto: Assordante silenzio di Pd, Lega e Boldrini su insulti a Giorgia Meloni

“Di fronte ai volgari insulti del sig. Oliviero Toscani, capace in un sol colpo di offendere il buon senso, le donne e chi soffre di disturbi psichici, sono arrivate a Giorgia Meloni testimonianze di vicinanza e di rispetto da parte di molti esponenti della politica e della società civile, perché di fronte alla violenza, anche verbale, non dovrebbero esistere divisioni politiche. Purtroppo però devo constatare e me ne dispiaccio, l’assordante silenzio degli esponenti del Pd, della Lega ed anche della presidente Boldrini normalmente pronta a difendere le donne dalla violenza. Ciò detto, continuerò e continueremo a solidarizzare con gli esponenti di questi due partiti, quando la violenza delle parole e gli insulti gratuiti li colpiranno, perché crediamo nel rispetto delle donne e degli uomini sempre e comunque”.

Lo dichiara Guido Crosetto, deputato e coordinatore nazionale di Fratelli d’Italia.
