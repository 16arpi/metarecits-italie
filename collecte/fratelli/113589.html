Flat tax. Ciriani: E&#8217; solo una beffa elettorale. Mancano i soldi, risorse impegnate per RdC

“Sulla flat tax si sta consumando una vera beffa elettorale ai danni degli italiani. Ormai è chiaro a tutti che non ci sono le risorse per poterla finanziare, ma Salvini e Di Maio mascherano questa verità litigando continuamente. Se davvero la Lega aveva intenzione di varare la flat tax, avrebbe dovuto inserirla nella legge di Bilancio, e non certamente nel Def. Anzichè sperperare soldi pubblici nel sistema assistenziale del reddito di cittadinanza poteva puntare al taglio delle tasse. Invece non solo la pressione fiscale su famiglie e imprese aumenta, ma anche i cantieri restano bloccati e l’economia va verso una decrescita infelice. Se davvero la Lega vuole tagliare le tasse e varare la flat tax allora sostenga la nostra proposta sui redditi incrementali, che è l’unica senza oneri sul bilancio dello Stato e immediatamente applicabile”. Lo dichiara il presidente dei senatori di Fratelli d’Italia, Luca Ciriani.
