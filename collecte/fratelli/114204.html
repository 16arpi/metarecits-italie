FdI. Ciriani: La Destra vince nelle urne e sul web. Secolo d&#8217;Italia aumenta utenti e batte blog Cinquestelle

“La Destra si conferma vincente non soltanto nelle urne ma anche nell’informazione politica sul web. Infatti, come Fratelli d’Italia aumenta i propri consensi, unico partito a crescere in queste elezioni europee insieme alla Lega, sul piano dei giornali online il ‘Secolo d’Italia’ si rafforza accrescendo i propri lettori e superando addirittura il tanto strombazzato blog dei Cinquestelle. Il merito va all’instancabile lavoro del suo direttore Storace, della dirigenza e di una redazione composta da validi professionisti che stanno realizzando un giornale sempre più di qualità. A loro tutti va il ringraziamento per quanto stanno facendo, soprattutto alla luce dei difficili momenti vissuti. In un’epoca in cui si smarriscono le identità e le proprie radici il ‘Secolo d’Italia’ rimane un saldo punto di riferimento per la Destra italiana, e consolidando al contempo il proprio ruolo nell’informazione online. FdI e ‘Secolo d’Italia’ marciano di pari passo, espressione di un mondo che con decisione e orgoglio si mette in movimento”. Lo dichiara il presidente dei senatori di Fratelli d’Italia, Luca Ciriani.
