Tav, Butti: Inaccettabili le balle spaccate da Toninelli

“È inaccettabile che un ministro o un esponente del governo si permetta di raccontare delle vere e proprie balle come quelle spacciate da Toninelli sui costi della Tav”.
Lo dichiara il deputato di Fratelli d’Italia, Alessio Butti, vicepresidente commissione Territorio Ambiente e Lavori pubblici della Camera dei Deputati.
 
“Stiamo assistendo alla smentita dei dati forniti inizialmente dal ministro delle Infrastrutture Toninelli, da parte della commissione costi/benefici. È stucchevole, inoltre, sentire lo stesso ministro che, durante il sopralluogo ad Annone Brianza, continua a spacciare balle perché non è risparmiando su quanto già investito sul TAV che il governo può procedere nella manutenzione ordinaria e straordinaria di ponti e viadotti. Le risorse ci sono, non le sanno spendere, sono impaludati dalla burocrazia e dalla indecisione politica”.
 
“La politica del M5S – conclude Butti – si sta rivelando esclusivamente una continua propaganda sensazionalistica, basata su dati infondati, volta a bloccare lo sviluppo della nazione attraverso i loro no alle infrastrutture: a rimetterci sono le aziende e gli italiani”.
