Meloni in Calabria, Orsomarso: Fratelli d&#8217;Italia partito che più di altri si preoccupa dei temi del sud

“La visita di Giorgia Meloni oggi in Calabria dimostra un reale interesse e un forte segnale di attenzione verso la nostra regione. Fratelli d’Italia è il partito che più di altri si preoccupa dei temi e della risoluzione dei problemi del Sud in generale e della Calabria in particolare. A differenza di tanti altri partiti neomeridionalisti…
Si rinnova oggi non solo un rapporto politico, ma anche un rapporto umano che dura da anni. Siamo una classe dirigente responsabile e pronta a lavorare per gli interessi del nostro popolo. Intendiamo costruire modelli capaci di promuovere e tutelare le specificità dei diversi territori: prodotti di eccellenza, tradizioni, piccole e medie imprese. Ma prima bisogna creare lavoro e mettere le nostre aziende nelle condizioni di assumere gli italiani. Ed è possibile se, come ha sottolineato Meloni, si prevedono interventi che seguono la logica del ‘più assumi meno paghi’. Il 4 marzo l’Italia avrà finalmente l’opportunità di cambiare passo. Scegliendo Fratelli d’Italia al governo”.
Sono le parole di Fausto Orsomarso, candidato di Fratelli d’Italia alla Camera.
