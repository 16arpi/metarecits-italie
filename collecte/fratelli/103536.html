Berlino, Meloni: Da Trump parole chiare contro il terrorismo, cacciare anche in Europa governanti che hanno fatto dilagare fondamentalismo

«“I nostri cuori e le nostre preghiere sono con i familiari delle vittime del terribile attacco terroristico di Berlino. Civili innocenti sono stati uccisi nelle strade mentre si preparavano a celebrare il Natale. Isis e altri gruppi terroristici islamici continuano a massacrare cristiani nelle loro comunità e nei luoghi di lavoro come parte della loro jihad globale. Questi terroristi e i loro complici e network regionali e mondiali devono essere sradicati dalla faccia della terra, una missione che noi ci incarichiamo di condurre con tutti gli alleati amanti della libertà”. Queste le parole chiare di Donald Trump, una autentica rivoluzione rispetto alle ambiguità di Obama e al tabù di pronunciare le parole “terrorismo islamico” e “massacro di cristiani”. Ora è tempo di cacciare anche in Europa i governanti che hanno permesso al fondamentalismo islamico di dilagare a casa nostra. Perché di fronte a fatti come quelli di Berlino si possano sentire anche da noi parole chiare e decise».
Lo scrive su Facebook il presidente di Fratelli d’Italia, Giorgia Meloni.
