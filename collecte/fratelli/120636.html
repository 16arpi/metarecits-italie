Governance Poll, Rampelli: Per Raggi e Zingaretti &#8216;certificata incapacità&#8217;

“Visti i disastri quotidiani del sindaco di Roma e del presidente della Regione Lazio, non ci stupisce la fotografia scattata da ‘Governance poll 2020’. Semmai, l’indagine del ‘Sole24Ore’ conferma il fallimento di Raggi e Zingaretti, confinati impietosamente al penultimo e ultimo posto della classifica, giudicati come i peggiori amministratori della penisola. Sindaco e governatore, che è anche presidente del Pd, dovrebbero constatare di aver fallito per ‘certificata incapacità’ e accorciare il più possibile l’agonia che stanno infliggendo a milioni di persone innocenti”.
E’ quanto dichiara in una nota Fabio Rampelli, vicepresidente della Camera e deputato di Fdi.
