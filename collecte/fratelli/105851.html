Bolkestein, Rampelli: Domani la Camera decide su Bolkestein grazie a una nostra richiesta&#8230; Mentre il Pd chiede di punire chi imbottiglia il vino &#8216;me ne frego&#8217;. Questa la differenza

“Domani l’aula della Camera sarà impegnata nella discussione delle varie mozioni sull’applicazione della direttiva Bolkestein, resa possibile grazie al fatto che FDI ha utilizzato al riguardo la sua quota di proposte, presentando la mozione capostipite cui hanno fatto seguito quelle degli altri gruppi. Sarà la prova del nove per il Pd, vedremo se tutelerà commercianti ambulanti, balneari, guide turistiche italiani dall’aggressione di aziende straniere più competitive perché collocate in contesti economici espansivi. Un dibattito che abbiamo chiesto di poter fare oggi, ma l’aula della Camera è stata impegnata tutto il giorno sulla legge Fiano, quella che vuole mandare in galera chi produce il vino “bevo nero e me ne frego”… insomma in uno Stato liberale si vuole introdurre la persecuzione della libertà di opinione.
Questa è la differenza tra noi e loro”.  È quanto dichiara il capogruppo di Fratelli d’Italia-Alleanza nazionale Fabio Rampelli, primo firmatario della mozione capostipite sull’applicazione della Bolkestein.
