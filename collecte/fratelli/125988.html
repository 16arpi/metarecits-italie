Menia ricorda Marcinelle: “simbolo per Italia e italiani, ora un patto contro la deriva iconclasta”


“Marcinelle è un simbolo per l’Italia e per gli italiani all’estero, che hanno pagato un prezzo altissimo. La storia della nostra emigrazione va ricordata ai più giovani, perché colgano il senso più intimo di quel sacrificio”.


 


Così il Segretario Generale del CTIM, on. Roberto Menia, Responsabile del Dipartimento Italiani all’Estero di Fratelli d’Italia, in occasione del 65mo anniversario della tragedia nella miniera di carbone belga di Bois du Cazier.


 


“Se da una parte c’è chi come la comunità del CTIM non smette di onorare quelle vittime, dall’altro permangono le continue e spiacevoli azioni denigratorie contro i simboli dell’italianità dnel mondo, come le statue di Colombo: in una giornata di ricordo e rispetto come questa – aggiunge – l’auspicio è che i grandi traguardi ottenuti in tutti i continenti dai nostri connazionali, anche quelli sportivi legati alle Olimpiadi giapponesi, siano da monito per fermare la folle deriva iconoclasta che ha preso piede.”

Leggilo anche sul sito del Comitato Tricolore
