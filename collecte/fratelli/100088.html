Marò, Meloni: FdI ha chiesto subito di internazionalizzare caso che umilia due militari e Italia intera

«Dall’inizio della vicenda che coinvolge i nostri due marò Latorre e Girone Fratelli d’Italia ha chiesto a gran voce ai governi di internazionalizzare la crisi, di coinvolgere la Nato, l’Onu, l’Unione Europea, le organizzazioni delle quali l’Italia fa parte. Eppure niente. Oggi il governo avvia l’arbitrato internazionale dopo anni in cui lo aveva annunciato e questo dimostra la vergogna con la quale questi governi hanno gestito una questione che non solo umilia due militari italiani ma umilia l’Italia intera».
Lo ha detto interpellata dai giornalisti alla Camera il presidente di Fratelli d’Italia, Giorgia Meloni.
