NCD, Fidanza: No tracce destra in partito di Alfano

“Bisogna davvero avere una fervida immaginazione per affermare, come fa la portavoce di Ncd Barbara Saltamartini, che oggi la destra, la vera destra, sta nel Nuovo Centrodestra. Nel partito di Alfano non c’è traccia di destra, tanto è vero che alle prossime elezioni europee si presenteranno sotto il simbolo dello scudo crociato”.
  
Lo afferma Carlo Fidanza, capogruppo di Fratelli d’Italia – Alleanza Nazionale al Parlamento europeo, commentando l’Assemblea costituente di Ncd. “Non c’è destra dove si vota per l’abolizione del reato di immigrazione clandestina. Non c’è destra dove si avalla la svendita della Banca d’Italia alle banche private. Non c’è destra dove si fa da stampella ad un governo di sinistra per giunta non eletto dai cittadini. Chi vota Ncd non vota per la destra ma vota per il centro, per il Ppe, ossia per la Merkel. Se per destra intendiamo la difesa dell’interesse e della sovranità nazionale, l’unica destra possibile è Fratelli d’Italia – Alleanza Nazionale”, conclude Fidanza. (ANSA).
Roma, 12 aprile 2014
