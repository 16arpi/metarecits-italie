Tav, Meloni: Produce lavoro e finirla costa come 4 mesi di reddito di cittadinanza


“Finire la Tav costa come quattro mesi di reddito di cittadinanza. A differenza del reddito di cittadinanza, produce lavoro: almeno 2mila posti per l’opera e 4mila nell’indotto. A differenza del reddito di cittadinanza, genera sviluppo duraturo per la nazione: si dimezzeranno i tempi per i nostri prodotti che arriveranno molto più velocemente sui mercati mondiali. Insomma, la Tav conviene!”
 
Lo ha scritto su Facebook il presidente di Fratelli d’Italia, Giorgia Meloni, dopo che ieri una delegazione di Fratelli d’Italia, insieme ai rappresentanti dei comitati “#nonperdereiltreno”, si è recata presso il cantiere TAV di Chiomonte per consegnare alcuni prodotti d’eccellenza piemontesi donati dai produttori e dalle aziende locali, annunciando che nei prossimi giorni proseguirà la raccolta firme del referendum proposto da Fdi.



