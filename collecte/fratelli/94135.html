Elezioni, Meloni ad Alfano: PdL indichi Premier diverso da Berlusconi

«Nel centrodestra non si sta discutendo il ruolo di leader della coalizione di Silvio Berlusconi: quello che Fratelli d’Italia, le altre forze politiche e buona parte del popolo italiano chiedono al partito che presumibilmente esprimerà il presidente del consiglio, è l’indicazione di un diverso candidato premier, nel segno del rinnovamento. Il Pdl ne prenda atto e torni su una proposta capace di rappresentare un salto generazionale e una scommessa sul futuro dell’Italia e del centrodestra. Diversamente, si corre il rischio di andare a sbattere contro il muro di uno sterile isolamento». È quanto dichiara il deputato Giorgia Meloni, fondatore di “Fratelli d’Italia – Centrodestra nazionale”.
