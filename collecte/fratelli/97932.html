Toscana, Rampelli: Salvini fa rima con Verdini&#8230; lui fa la guardia al patto&#8230;

…DEL NAZARENO, NOI NON FAREMO I CAMERIERI DI ARCORE. “Salvini fa rima con Verdini…

Salvini abbaia ma non solo non morde, si presta anche a fare buono buono la guardia al patto del Nazareno e per non disturbare troppo Verdini chiude immediatamente l’accordo con FI sulla Toscana. Lo fa senza dire su cosa è stato chiuso né sul motivo per cui ha ritenuto di escludere il resto del centrodestra. A proposito di partecipazione e primarie… In fondo ha dimostrato ancora una volta la sua sudditanza a Forza Italia. Urla, fa dichiarazioni roboanti, ma poi obbedisce sempre al padrone. A questo punto, già perplessi dalle iniziative secessioniste e increduli per i 100 milioni di euro sottratti, su iniziativa leghista, ai lavoratori socialmente utili del Sud, valuteremo seriamente di percorrere un’altra strada insieme a quel 4% di elettori che ci hanno dato fiducia. Se Salvini pensa di portarci con lui a fare i camerieri ad Arcore, si sbaglia. Noi siamo usciti dal PDL perché aspiravamo e aspiriamo a costruire un centrodestra a testa alta”. È quanto dichiara il capogruppo di Fdi-An Fabio Rampelli.
