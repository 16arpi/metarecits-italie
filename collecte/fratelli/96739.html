Comunali Firenze, Meloni: Totaro nostra candidatura identitaria

«A Firenze avremo una nostra candidatura identitaria a Sindaco: Achille Totaro, parlamentare di FdI-An, da sempre legatissimo alla città e fiero oppositore della sinistra, del sistema Renzi e ora di Nardella, che sembra essere la sua brutta copia.
  
Fratelli d’Italia – Alleanza nazionale si oppone a Renzi e alla sua spregiudicata ragnatela di potere e ambizione, mentre altri partiti fingono di litigarci a Firenze, per poi governare con lui a Roma oppure stringerci accordi per imporre agli italiani la vergogna delle liste bloccate nella legge elettorale. Per questo lo scorso fine settimana abbiamo fatto le primarie per far scegliere direttamente ai fiorentini se andare o meno insieme. I cittadini ci hanno chiesto di andare da soli e noi di Fratelli d’Italia-Alleanza Nazionale con Achille Totaro sfideremo senza compromessi il fallimento di slogan e demagogia della sinistra a Firenze».
Lo ha detto il presidente di Fratelli d’Italia-Alleanza nazionale, Giorgia Meloni, incontrando alcuni simpatizzanti a Firenze dopo il blitz nei capannoni cinesi a Prato in occasione del primo esecutivo nazionale del Movimento.
Roma, 27 marzo 2014
