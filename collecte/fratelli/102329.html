Mussolini, Nastri: Solidarietà a Giorgia e ai militanti di Forza Italia

“Spero che Alessandra Mussolini abbia semplicemente inventato una storia per nascondere la bruttissima figura che ha fatto come capolista di Forza Italia. Un’intervista talmente invereconda che compromette definitamente l’onorabilità di un partito che ha costruito la storia d’Italia. Tutta la mia solidarietà a Giorgia Meloni, che ha dimostrato di saper fare una campagna elettorale chiara, pulita e a viso aperto. Ma sento di dover esprimere anche solidarietà ai simpatizzanti di Forza Italia, così brutalmente presi in giro da Berlusconi e dalla Mussolini.  Se dentro Forza Italia ci fosse un minimo di etica dovrebbe essere deferita al probiviri per palese violazione dell’articolo 1 dello Statuto. Mi spiace per gli elettori (pochi) di Forza Italia che sono costretti a sopportare dichiarazioni così moralmente lesive dei principi fondamentali di un partito che si è sempre ispirato alla libertà e alla lealtà. Caso mai fossero interessati, a titolo informativo, possono sempre appellarsi all’art.55 dello Statuto per chiedere il giudizio dei Probiviri. Se ancora ci sono…”. È quanto dichiara il deputato di Fratelli d’Italia-Alleanza nazionale Gaetano Nastri.
Scarica intervista Mussolini
