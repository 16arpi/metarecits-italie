Napoli, Cirielli: De Iesu? L&#8217;unico a doversi scusare è De Magistris

“Il questore di Napoli Antonio De Iesu è una persona notoriamente e indiscutibilmente con alto senso dello Stato e delle Istituzioni, di grande professionalità, impegnata non a chiacchiere nella lotta per la legalità, contro la malavita organizzata. Non deve dimostrare più nulla a nessuno e l’unico a doversi scusare e a fornire chiarimenti è il sindaco Luigi De Magistris. Il novello Masaniello dovrebbe vergognarsi per essersi rifiutato di dare solidarietà ai ventisette agenti delle Forze dell’ordine coinvolti negli incidenti e vigliaccamente colpiti da teppisti ed estremisti di sinistra, figli di papà”. È quanto dichiara Edmondo Cirielli, deputato di Fratelli d’Italia-Alleanza Nazionale.
