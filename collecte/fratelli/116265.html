Sicurezza, Fidanza: Solidarietà agli uomini ed alle donne della Polizia di Stato

“Esprimo la mia totale solidarietà e vicinanza agli uomini ed alle donne della Polizia di Stato che, questa mattina, hanno manifestato con il sindacato Coisp davanti alle Prefetture di tutta Italia per chiedere a gran voce ciò che dovrebbe essere dato per scontato come, ad esempio, il riconoscimento degli straordinari, le tutele essenziali, il rinnovo del contratto, locali adeguati nei quali operare e strumenti efficaci per combattere i delinquenti. Da parte di tutte le Istituzioni, comprese quelle europee, serve un messaggio chiaro e pragmatico: difendere la dignità delle Forze dell’Ordine significa difendere l’incolumità e la sicurezza dei cittadini europei.” Così in una nota  l’onorevole Carlo Fidanza, Capodelegazione di Fratelli d’Italia al Parlamento Europeo.
