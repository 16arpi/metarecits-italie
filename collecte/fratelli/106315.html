Pensioni, Rizzetto: Bankitalia pontifica su età pensionabile

“Dopo gli evidenti punti di caduta in seno alla questione banche, oggi Bankitalia pontifica anche sull’età pensionabile dicendo che non è utile nessun rinvio dell’aumento in termini di età della messa a riposo. Propongo che i vertici Bankitalia, Confindustria, Inps ed Istat vadano a sedere direttamente al Governo, senza nemmeno passare dalle elezioni politiche, evitando così confusione rispetto ai ruoli di chi legifera per finta e chi in realtà”. E’ quanto dichiara il deputato di Fratelli d’Italia-Alleanza nazionale Walter Rizzetto, vicepresidente della commissione Lavoro.
