DL rilancio, Osnato: Dopo niet a dirette streaming giravolte grilline complete

“Tu Renzi, bypassi il Parlamento facendo decreti legge. Rappresenti le banche, i poteri forti, dici una cosa e poi la smentisci il giorno dopo. Noi facciamo degli errori ma siamo coerenti con quello che diciamo”. Così, rigorosamente in diretta streaming, Beppe Grillo attaccava Matteo Renzi e la cattiva politica, durante le consultazioni post voto di qualche anno fa. A quei tempi il M5S era ancora orgogliosamente all’opposizione. Poi vennero le poltrone e le alleanze con gli odiati Pd e Renzi. Oggi, il niet del ministro D’Incà alle dirette streaming chieste da Fratelli d’Italia per le riunioni governo-opposizioni, completa il cerchio delle ridicole giravolte grilline”.
Lo dichiara Marco Osnato, deputato di Fratelli d’Italia e capogruppo FDI in commissione Finanze.
