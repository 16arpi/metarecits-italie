manovra, Crosetto: FdI non ha mai condiviso emendamento auto. Chiesto suo ritiro e assenti durante voto

“Su alcuni organi di stampa è stato erroneamente scritto che Fdi avrebbe appoggiato e sottoscritto l’emendamento che introduce nuove tasse per il settore auto. In realtà, i nostri rappresentanti in commissione Bilancio non hanno mai condiviso nel merito l’emendamento e si sono opposti prima del voto chiedendone il ritiro e successivamente, al momento del voto, erano assenti per protesta a seguito dell’audizione del ministro Tria”.
Lo dichiara il deputato di Fratelli d’Italia Guido Crosetto, capogruppo Fdi in commissione Bilancio alla Camera.

