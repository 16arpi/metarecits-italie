Carceri, Cirielli: Sì a rieducazione per detenuti, ma no a svuotacarceri

“Da sempre Fratelli d’Italia-Alleanza Nazionale sostiene che le carceri debbano essere luoghi di rieducazione e di reinserimento sociale ed è pronta a sostenere progetti in tale direzione”. È quanto dichiara Edmondo Cirielli, deputato di Fratelli d’Italia-Alleanza Nazionale, responsabile del Dipartimento Giustizia del partito.
“Invitiamo il ministro della Giustizia, Andrea Orlando – aggiunge-, a preoccuparsi delle vittime dei reati e della polizia penitenziaria che è costretta a barcamenarsi tra mille difficoltà. Pensare di risolvere il problema degli istituti penitenziari solo con provvedimenti perdonisti, come svuotacarceri e amnistie, che sono esattamente il contrario di ogni percorso rieducativo, sarebbe inaccettabile”.
