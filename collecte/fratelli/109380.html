Immigrazione, Delmastro: No Lega a blocco navale e fondo Ue rimpatri non è cambiamento che vogliono italiani

«Ci lascia senza parole il voto contrario della Lega alla risoluzione di Fratelli d’Italia per chiedere un blocco navale europeo a largo delle coste della Libia e un fondo finanziato dall’Ue per rimpatriare i clandestini. Proposte che condividevano quando le hanno sottoscritte nel programma del centrodestra, trasformandole in cavalli di battaglia per la campagna elettorale. Oggi in Parlamento, al primo voto sull’immigrazione e il rapporto con l’Europa, la Lega, di fatto, dice che i barconi possono partire. Speriamo non sia questo il “cambiamento” di cui parlava Conte perché non è il cambiamento che vogliono gli italiani».
È quanto dichiara il capogruppo in Commissione Esteri di Fratelli d’Italia, Andrea Delmastro.
