L&#8217;on. Taglialatela in vista al commissariato di Scampia. Incontro con agenti&#8230;

…CHE PER PRIMI SONO INTERVENUTI PER FERMARE L’OMICIDA DI SECONDIGLIANO. Nella giornata di ieri l’on. Marcello Taglialatela, esponente di Fratelli d’Italia – Alleanza Nazionale, ha fatto visita al Commissariato di Scampia per complimentarsi con gli agenti , guidati dal primo dirigente della Polizia di Stato dott. Cristiano Tatarelli, che nella giornata del 15 maggio sono stati i primi ad accorrere a Secondigliano sul luogo dell’eccidio.
In modo particolare il Parlamentare napoletano si è complimentato con gli agenti che hanno subito per primi i colpi d’arma da fuoco e che con pronta reazione e sprezzanti del pericolo hanno evitato che la tragedia assumesse dimensioni più grandi.
L’on. Taglialatela ha altresì comunicato che ha inviato una lettera al Questore di Napoli nella quale gli ha chiesto di esprimere, nelle modalità previste, un encomio nei confronti di tutti gli agenti del  Commissariato di Scampia ed in particolar modo nei riguardi di chi ha messo a repentaglio la propria vita e la propria incolumità per senso del dovere e per difendere e tutelare la collettività.
<< Esprimiamo piena soddisfazione per l’esemplare operato dei colleghi impegnati nell’arresto di Secondigliano nonché profonda stima ed ammirazione per chi opera sul territorio di Scampia nonostante le innumerevoli difficoltà che l’intera area presenta. I colleghi operano in maniera integerrima, tutelando sempre e comunque la salvaguardia dei cittadini >>, è quanto dichiarato dai Segretari provinciali della Uil Polizia Antonio Flaminio e Vincenzo Citarella al termine dell’incontro.
<< Ci complimentiamo con tutti i colleghi accorsi sul posto – continuano Flaminio e Citarella – in particolar modo con chi è intervenuto in prima battuta rischiando la vita. Tra questi il Sovrintendente Antonio Iorio, l’Assistente Capo Marco Lippolis, i colleghi della Polizia Giudiziaria con a capo l’Ispettore Superiore Lorenzo Stabile, il personale che, pur libero dal servizio, è equalmente intervenuto, quali l’Ispettore CapoSalvatore Frattini, l’Ispettore Raffaele Della Ragione, l’Ispettore Claudio Natale, l’assistente capo Osvaldo Accetto ed il Dirigente Cristiano Tatarelli, a cui hanno fatto seguito tutti gli agenti del Commissariato di Scampia >>.
<< Agli agenti della polizia di Stato del Commissario di Scampia, diretto dal primo dirigente il Dott. Tatarelli, va tutta la nostra riconoscenza ed il nostro apprezzamento per il lavoro che svolgono quotidianamente sul territorio che ha portato negli ultimi anni a numerosi arresti che di fatto hanno determinato la dismissione delle principali piazze di spaccio >>, ha aggiunto, infine, Giovanni Tammaro, responsabile di Fdi-An per il territorio della VIII Municipalità.
