Prostituzione. de Bertoldi: M5S contrario a case chiuse? Esultano prostitute che potranno percepire RdC

“Matteo Salvini dice di voler reintrodurre le case chiuse per togliere ‘alle mafie, alle strade e al degrado questo business’. Ma, dall’altro, è costretto ad ammettere la contrarietà del M5S, che su questo tema non è assolutamente d’accordo. Ne saranno felici le prostitute, che in questo modo potranno ricevere il reddito di cittadinanza, visto che tra i beneficiari molti saranno quelli che guadagnano in nero e tra questi, oltre a malviventi, nomadi e delinquenti ci saranno proprio le prostitute”. Lo dichiara il senatore di Fratelli d’Italia, Andrea de Bertoldi, segretario della Commissione Finanze e Tesoro.
