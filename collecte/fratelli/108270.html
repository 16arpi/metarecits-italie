Elicottero caduto, La Russa: Vicinanza a vertici forze armate e cordoglio a familiari

“Desidero esprimere al Capo di Stato Maggiore della Marina Militare, Ammiraglio di Squadra Valter Girardelli e a tutti vertici delle Forze Armate, la mia vicinanza per la scomparsa del sottufficiale Andrea Fazio. Ai suoi familiari, ai suoi cari e ai suoi colleghi, giungano le mie profonde e sincere condoglianze. Rivolgo infine, ai militari della Marina Militare rimasti coinvolti nell’incidente, gli auguri di pronta guarigione”.
Lo dichiara il vicepresidente del Senato Ignazio La Russa.
