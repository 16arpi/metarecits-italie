Libia, Meloni: Leon conferma che pericolo Isis è reale, basta tentennamenti, governo italiano reagisca

“Per una volta sono d’accordo con l’ISIS: “La Libia è la porta per arrivare fino a Roma”. È questa la campagna mediatica lanciata dagli estremisti islamici dopo aver conquistato anche la città di Sirte. Poche ore fa anche l’inviato speciale dell’ONU, Bernardino Leon ha affermato che esiste un pericolo “reale e imminente”. Chiedo al governo italiano: dobbiamo aspettare che i tagliagole sbarchino sulle nostre coste per deciderci a reagire? Ben venga un governo di unità nazionale ma se l’intesa non si trova ricordo che esiste un governo legittimo in Libia, riconosciuto dalla comunità internazionale, che  sta combattendo l’ISIS. È ora di smetterla con i tentennamenti e sostenerlo con determinazione. Prima che sia troppo tardi”.
Lo scrive su facebook il presidente di Fratelli d’Italia, Giorgia Meloni.
