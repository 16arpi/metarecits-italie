Mafia, Meloni: Stato celebra anniversario con chiusura caserma carabinieri a Casal di Principe

 
«Ecco come lo Stato Italiano celebra oggi l’anniversario della strage di Capaci e del sacrificio del giudice Giovanni Falcone, di sua moglie Francesca Morvillo e degli uomini della loro scorta: a Casal di Principe, dopo la chiusura della sezione distaccata della squadra mobile della Polizia, ora a rischiare lo sfratto è la Compagnia dei carabinieri. Lo Stato continua ad arretrare di fronte alla criminalità organizzata e abbandona i cittadini onesti nella morsa della camorra. Fratelli d’Italia presenterà su questo un’interrogazione per chiedere risposte immediate dal Governo».
È quanto scrive su Facebook il presidente di Fratelli d’Italia, Giorgia Meloni.
