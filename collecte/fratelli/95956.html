Affido coppia gay, Meloni: Interrogazione a Cancellieri

SCELTA IDEOLOGICA NON DETTATA DA RISPETTO DIRITTI MINORI «Fratelli d’Italia presenterà un’interrogazione parlamentare al ministro della Giustizia Cancellieri per chiedere conto della decisione del Tribunale di Bologna di affidare una bambina di 3 anni ad una coppia omosessuale di uomini di mezza età.
  
In Italia ci sono centinaia di migliaia di coppie eterosessuali ‘stabili e affidabili’ con un buon reddito ed una buona posizione lavorativa in grado di garantire a un bambino i diritti inalienabili di avere una famiglia accogliente e sicura e di ricevere l’amore contestuale di un padre e di una madre. Vogliamo una risposta dell’Esecutivo su quella che appare più una scelta ideologica che una decisione presa nel rispetto della legge italiana, del buon senso e dei diritti del minore».
È quando dichiara il presidente dei deputati di Fratelli d’Italia, Giorgia Meloni.
