Lavoro, Rizzetto: Grave disagio sociale per 6mila esodati

“Non è possibile che nel 2018 esista ancora la sfortunata categoria degli esodati. Seimila persone escluse dalle precedenti salvaguardie, che, oltre a vivere da anni senza reddito, hanno subito un’evidente discriminazione rispetto a chi con pari diritto è rientrato nelle precedenti salvaguardie. Molte di queste persone stanno vivendo una situazione di grave disagio sociale, poiché non hanno i soldi per arrivare a fine mese. Ho sollecitato inoltre la proroga di Opzione donna, poiché credo in questo regime che deve diventare a mio parere strutturale, anche in una visione più ampia per gli effetti positivi che si otterrebbero sul welfare e sul tasso di natalità, riconoscendo la possibilità di andare in pensione in anticipo alle lavoratrici, a fronte di particolari esigenze familiari per svolgere il ruolo di nonne e di supporto domestico”.
Lo dichiara il deputato Walter Rizzetto, capogruppo della commissione lavoro per Fratelli d’Italia.
