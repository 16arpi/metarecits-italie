Famiglia, Meloni: Con mozione FdI lanciamo sfida a Lega-M5s, dopo proclami e slogan maggioranza dimostri da che parte sta

“La famiglia naturale al centro dello Stato sociale, il più imponente piano di incentivo alla natalità per uscire dall’inverno demografico, introduzione del reddito di infanzia (un assegno di 400 euro al mese per i primi 6 anni di vita per ogni figlio) e rivoluzione fiscale col quoziente famigliare: sono le proposte principali della mozione di Fratelli d’Italia che la Camera ha iniziato oggi a discutere. Lanciamo la nostra sfida alla maggioranza grillo-leghista: dopo i proclami, gli slogan e il dibattito degli ultimi giorni, vogliamo vedere se la Lega e il M5S stanno davvero con o contro la famiglia”.
E’ quanto dichiara il presidente di Fratelli d’Italia, Giorgia Meloni.
