Pensioni, Meloni: Renzi la smetta di scaricare le colpe sugli altri&#8230;

…PD RESPONSABILE PROVVEDIMENTI GOVERNI PEGGIORI DELLA STORIA D’ITALIA. «A Matteo Renzi che continua a parlare di cose che fanno gli altri bisognerebbe far notare che il Presidente del Consiglio è lui e che il suo partito governa da quattro anni, cioè da quando è arrivato Mario Monti. Lui è responsabile, come ogni altro esponente del Partito democratico, dei provvedimenti di Monti, di Letta e del suo Governo: i peggiori governi della storia italiana. Quindi, Matteo Renzi la faccia finita di scaricare le responsabilità sugli altri che sono stati all’opposizione negli ultimi anni e si prenda la responsabilità dei danni drammatici che la sinistra italiana ha fatto per fare i servi delle banche e delle lobby. La sentenza della Corte Costituzionale sulle pensioni è una vittoria di Fratelli d’Italia e se Matteo Renzi fosse stato un Presidente del Consiglio serio ci avrebbe aiutato ad abolire anche quelle d’oro. Ma non lo ha fatto e ora come al solito cerca di gettare fumo negli occhi».
È quanto dichiara il presidente di Fratelli d’Italia, Giorgia Meloni.
