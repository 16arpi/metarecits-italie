Augusta Montaruli: Clima sta degenerando, al Governo FdI farà legge anti black bloc

“La misura è colma, il clima sta degenerando in maniera esponenziale sia per la frequenza degli scontri che per le modalità con cui vengono messi in atto. Ieri sera a Torino abbiamo visto scene indegne di una Nazione sviluppata, una nottata di guerriglia che ha portato la nostra città sulle prime pagine dei quotidiani. Questa atmosfera non ci piace. La solidarietà alle forze dell’ordine non basta più, abbiamo ampiamente superato la soglia di tolleranza per questo chiedo delle prese di posizione e degli interventi incisivi per fermare sul nascere qualsiasi velleità terroristica. Come ha detto oggi Giorgia Meloni quando saremo al Governo chiuderemo i centri sociali responsabili delle devastazioni e faremo una legge anti black-bloc“.
Questo è quanto dichiara Augusta Montaruli candidata alla Camera in Piemonte per Fratelli d’Italia.
