Immigrati, Meloni: Stato lascia sole famiglie italiane e viminale pensa&#8230;

…A 30 EURO AL GIORNO PER CHI OSPITA FIGLI STRANIERI. «Secondo alcuni giornali, il Ministero degli interni avrebbe proposto al sindaco di Roma di dare 30 euro al giorno alle famiglie romane che vorranno ospitare il figlio di un immigrato.

Marino, manco a dirlo, avrebbe risposto che la proposta lo trova “in piena sintonia”. 30 euro al giorno sono 900 euro al mese. Il doppio di quanto prenda un pensionato minimo, tre volte quanto spetta a un invalido, e più di quanto guadagni la media dei precari italiani. E aggiungo che lo stato italiano non ti dà 30 euro al giorno per mantenere tuo figlio se è disoccupato e vive ancora in casa con te. Lo stato italiano, a te, dice che te la devi cavare da solo. La mia proposta è: gli immigrati vengano distribuiti equamente in tutti i 27 paesi della UE, e la UE paghi l’accoglienza, così noi con i soldi che oggi spendiamo per l’accoglienza di centinaia di migliaia di persone straniere ci aiutiamo le centinaia di migliaia di italiani disperati. O la disperazione merita solidarietà solo se parla un’altra lingua?».
Lo scrive su facebook il presidente di Fratelli d’Italia-Alleanza nazionale, Giorgia Meloni.
