Dehors, Tozzi: Delibera PMO è illegittima

“Oggi in Consiglio abbiamo assistito ad uno spettacolo avvilente. Prima la sinistra fa votare a approvare la delibera sui piani di massima occupabilità-PMO nonostante manchino i parerei tecnici, perdendo così l’occasione di far approvare durante l’ultimo consiglio questa delibera in maniera pacifica e facendo sorgere forti e fondati motivi di illegittimità della stessa; poi – a seguito della forzatura che ha inasprito gli animi – una consigliera dell’Udc, Cristina Elena De Luca, venuta in consiglio con il passeggino e uscita momentaneamente dall’aula per esigenze personali, è stata aggredita verbalmente e in maniera molto pesante da una cittadina presente fuori l’aula e da altri suoi sodali che le hanno rimproverato la presenza in consiglio con il passeggino e il bimbo.
  
Un atto vile e vergognoso che è culminato con un forte parapiglia e la presa di posizione in difesa della collega De Luca di tutta l’assemblea, che ha condannato l’attacco incivile e le ha espresso trasversalmente la massima solidarietà. Tra l’altro la signora che ha inveito per prima contro la De Luca dovrebbe aver un posto in una delle liste civiche che si presentano nel municipio, il che fa riflettere davvero sul tenore dei candidati di queste liste che si presentano come ‘espressione della cittadinanza’”.
 

È quanto dichiara Stefano Tozzi, capogruppo FdI nel Municipio Centro Storico di Roma Capitale

