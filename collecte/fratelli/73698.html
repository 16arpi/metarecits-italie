Lazio, Ghera: Michetti rispetta i cittadini, Regione Lazio rifletta su errori commessi

Se tanti ancora esitano a vaccinarsi e c’è confusione in parte nell’opinione pubblica, la colpa non è di Michetti, semmai degli errori di comunicazione commessi da chi ha gestito la campagna d’immunizzazione. Il Candidato Sindaco del Centrodestra, peraltro vaccinato e quindi non arruolabile tra i contrari al siero, non ha dato alcun appoggio ai Novax. Semplicemente ha fatto rilevare che se l’obbligo di vaccinarsi non è stato istituito dal Governo, i cittadini sono liberi di scegliere. Nel rispetto di quella libertà e dei diritti di ognuno, lui  giustamente non ritiene di doverli influenzare. Invece di sollevare polemiche sterili D’Amato e Zingaretti facciano l’esame di coscienza su i tanti errori commessi all’inizio e durante la pandemia, a cominciare dalla vicenda delle mascherine mai consegnate al personale sanitario costate milioni e milioni di euro di denaro pubblico.
Così in un comunicato Fabrizio Ghera Capogruppo di Fdi alla Regione Lazio.
