25 aprile, Meloni: Stesse risorse per celebrazione 24 maggio?

FDI MANIFESTERÀ SUL PIAVE E IN TUTTA ITALIA. «Ritorna la celebrazione del 25 aprile con toni e modi superati da anni anche a sinistra, con dispendio di grandi risorse ed energie. Mi chiedo quali energie e risorse si è invece disposti ad investire per celebrare, nel centenario del 1915, gli italiani che si sacrificarono sul Piave e nelle trincee per l’unità e la libertà della Nazione, segnando il compimento del percorso risorgimentale e la definitiva affermazione del sentimento nazionale. Il 24 maggio Fratelli d’Italia sarà impegnata in una grande mobilitazione su tutto il territorio nazionale. Nell’ambito di questa importante iniziativa io sarò con i militanti di FdI, con la fondazione An e il “Comitato per il giuramento sul Piave” nei prati della grande guerra di Breda di Piave in provincia di Treviso a riaffermare con una grande manifestazione i valori di unità, libertà e indipendenza della Patria».
È quanto dichiara il presidente di Fratelli d’Italia, Giorgia Meloni.
