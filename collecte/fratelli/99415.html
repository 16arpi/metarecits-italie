Italicum: Renzi dictator impone legge elettorale. Prossimo Parlamento&#8230;

…PIENO DI CAVALLI DI CALIGOLA. Il disegno politico di Renzi, ieri autonominatosi “dictator”, è chiarissimo: imporre una legge elettorale per ostracizzare la minoranza PD da un lato- magari costringendola ad andare con Sel-  e dall’altro determinare la composizione del prossimo Parlamento. Parlamento che sarà pieno di cavalli di Caligola. Deputati nominati non perché rappresentativi di un territorio o di una categoria, ma perché fedeli o meno al leader che comporrà le liste. Esperienza già vissuta in passato quando un leader della destra, al momento di fare le liste chiamava gli amici e i fedelissimi e gli dava una pacca sulla spalla dicendogli: ” ti nomino deputato”. Tempi bui che hanno portato alla delegittimazione della politica. Fdi rimane in prima fila contro questo scempio del mandato elettivo e rappresentativo e contrasterà l’Italicum con ogni mezzo. È quanto dichiara Federico Mollicone • Responsabile comunicazione di FDI-AN
