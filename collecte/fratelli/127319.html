Fisco, Delmastro: Ocse conferma tasse più alte, Pd perde pelo ma non vizio

“Secondo il rapporto OCSE nel 2020 è aumentata l’incidenza della tassazione sul Pil in Italia di 0,5 punti percentuali passando dal 42,4% del 2019 al 42,9% nel 2020. Il resto dell’Europa ha una media di incidenza della tassazione del 33,5%. Il Pd perde il pelo ma non il vizio: ha governato un anno solo con le mani libere ed è subito riuscito ad alzare le tasse. Questi dati dovrebbero far riflettere il Governo dei migliori sulla necessità di azzerare il reddito di cittadinanza e concentrare le risorse sul taglio delle tasse, vero e proprio macigno sulla strada della ripresa italiana. Il Governo dei migliori operi per una migliore tassazione che consenta a imprese e partite iva di essere competitive almeno nel mercato interno europeo”. 
Così in una nota il deputato di Fratelli d’Italia Andrea Delmastro.
