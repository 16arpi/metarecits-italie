Covid: studio su ventilazione meccanica dimostra bontà nostre proposte

 “La ventilazione meccanica controllata abbatte di oltre l’80% il rischio contagio. Ad accertarlo è lo studio presentato oggi dalla Regione Marche, guidata dal Presidente Acquaroli, in collaborazione con la Fondazione Hume del professor Luca Ricolfi. Un risultato che dimostra scientificamente l’efficacia degli impianti che garantiscono il ricambio dell’aria negli ambienti chiusi rispetto al contagio. La Regione Marche è stata l’unica in Italia ad aver investito per implementare la salubrità dell’aria nelle classi, stanziando finora 12 milioni di euro. Anche l’OMS ha recentemente affermato che per arginare la circolazione del virus bisogna implementare l’uso della ventilazione meccanica nei locali al chiuso, uno strumento che Fratelli d’Italia ha sempre proposto, in particolare per le scuole, sin dall’inizio della pandemia. Come spesso accade, le nostre proposte, per lo più inascoltate dal governo nazionale, si rivelano all’avanguardia e antesignane di soluzioni future; quando vengono messe in atto, fanno registrare risultati positivi ed importanti”.
Così in una nota Lucia Albano e Rachele Silvestri, deputate marchigiane di Fratelli d’Italia.
