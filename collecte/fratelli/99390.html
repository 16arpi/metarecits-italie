Marche, Fidanza: Fi sostiene trasformismo Spacca, Acquaroli unica&#8230;

…ALTERNATIVA ALLA SINISTRA. «Le dichiarazioni degli esponenti marchigiani di Forza Italia sono lunari. Sostenere che l’alternativa al Pd sia il governatore che, per dieci anni e fino a ieri ha governato con il Pd, la dice lunga sullo stato confusionale di chi, invece di contribuire a rilanciare il centrodestra marchigiano, ha scelto di sostenere il trasformismo di Spacca. A noi piacciono le cose chiare: o si sta con i poteri che hanno ingessato le Marche in questi anni, si chiami Ceriscioli o Spacca il loro rappresentante, o si sta contro. Con la candidatura di Francesco Acquaroli, Fratelli d’Italia e Lega sono impegnati per costruire l’alternativa reale. Siamo convinti che anche tanti elettori di altri partiti del centrodestra disorientati da scelte incomprensibili comprenderanno e ci sosterranno».
È quanto dichiara il commissario regionale marchigiano di Fratelli d’Italia-An, Carlo Fidanza, replicando alle dichiarazioni degli esponenti di FI, Remigio Ceroni e Giacomo Bugaro.
