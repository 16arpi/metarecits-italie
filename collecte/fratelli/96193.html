Ama, Fabrizio Ghera: 250 lavoratori attendono assunzione, Marino non perda altro tempo

 “Ricordiamo ancora una volta al sindaco di Roma di mettere in campo tutte quelle persone che hanno già sostenuto una selezione, anche in virtù di quanto espresso dall’Assemblea capitolina, che con una mozione votata all’unanimità ha chiesto di utilizzare in modo funzionale nuovo personale proprio per fronteggiare al meglio la situazione rifiuti nella Capitale e potenziare il servizio sul territorio. Marino, quindi, proceda senza indugi all’impiego di queste risorse già selezionate, circa 250 lavoratori, è assurdo che il Comune di Roma non assuma ragazzi che hanno già superato una selezione mentre invece vengono impiegate cooperative che magari sono anche amiche di qualcuno”.
  
 
E’ quanto dichiara in una nota Fabrizio Ghera, capogruppo di Fratelli d’Italia in Campidoglio.
Roma, 7 gennaio 2014
