Stabilità, Rampelli: Anche la sinistra di Renzi è un tassificio

“Una manovra inadeguata e lontana dalle aspettative dell’economia reale e delle famiglie. Aumentano le tasse sul tfr, sul fondi pensione, sulle assicurazioni sulla vita;

si arriva addirittura a condonare i giochi d’azzardo illegali a fronte di un pagamento ridicolo di 10mila euro, le accise sui carburanti subiranno un aumento dando un ulteriore colpo mortale alle attività produttive; i consumi delle famiglie diminuiranno a causa dell’ulteriore aumento dell’Iva. Sul fronte del lavoro, il sistema degli eventuali benefici è talmente complesso che la misura sarà irrilevante nella creazione di nuovi posti di lavoro, mentre aumenteranno ancora le tasse locali. Anche la sinistra targata Renzi si rivela un ‘tassificio’”. E’ quanto ha dichiarato il capogruppo di Fratelli d’Italia-Alleanza nazionale Fabio Rampelli.
