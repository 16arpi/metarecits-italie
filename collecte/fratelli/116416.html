FdI: Dopo regione e comune, Fratelli d&#8217;Italia conferma il trend positivo anche nella città metropolitana di Cagliari

“Un grande risultato quello che vede protagonista Fratelli d’Italia nelle elezioni per la città metropolitana di Cagliari. Il nostro partito elegge ben due degli otto consiglieri di maggioranza” è quanto dichiara in una nota il dirigente provinciale di Fratelli d’Italia, Marco Porcu. 

“Si conferma, così, il trend positivo del centrodestra che dopo aver riconquistato il Comune di Cagliari e la Regione – prosegue Porcu, molto soddisfatto – ora guiderà anche il consiglio metropolitano, supportando l’incisiva azione del Sindaco Paolo Truzzu”.

“Ai nostri neo consiglieri eletti, Antonello Floris, consigliere comunale di Cagliari, e Damiano Paolucci, consigliere comunale a Quartucciu, e a tutto il nuovo consiglio metropolitano, arrivino gli auguri di tutto il nostro movimento, convinto del fatto che possano, con la loro esperienza, contribuire alla crescita dell’intera comunità”, conclude il dirigente provinciale.
