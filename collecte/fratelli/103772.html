Selfie Meloni, Salvini e Toti a piazza San Silvestro in vista manifestazione &#8220;Italia sovrana&#8221;

«Da piazza San Silvestro a Roma in preparazione della manifestazione “Italia sovrana”. Vi aspettiamo!». Lo scrive su Twitter il presidente di Fratelli d’Italia, Giorgia Meloni, pubblicando il selfie con Matteo Salvini e Giovanni Toti scattato oggi a Piazza San Silvestro a Roma.
Il presidente di Fratelli d’Italia, Giorgia Meloni, il segretario della Lega Nord, Matteo Salvini, e il consigliere politico di Forza Italia, Giovanni Toti, si sono incontrati oggi a Roma per fare il punto sulla manifestazione “Italia sovrana in piazza” che si svolgerà sabato 28 gennaio nella Capitale.
La manifestazione rappresenterà il punto di partenza di un percorso nel campo del centrodestra per la costruzione di una proposta politica fondata sul concetto di sovranità e sulla difesa dei bisogni e degli interessi del popolo italiano. Alla kermesse sono state invitate tutte le forze politiche che si riconoscono in questo percorso e che vogliono presentare agli italiani una proposta politica basata sulla coerenza e sulla chiarezza.
Gli estremi della manifestazione “Italia Sovrana in piazza”: l’appuntamento è alle ore 14.00 a Piazza della Repubblica per chi vuole prendere parte al corteo, mentre è alle ore 15.30 a Piazza San Silvestro per gli interventi dal palco.
