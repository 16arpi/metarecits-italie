Sea, Fidanza-Osnato: Pisapia fallimentare, riferisca subito

“L’accoglimento da parte del Consiglio di Stato del ricorso del governo sulla vicenda Sea conferma quanto la strategia seguita dalla Giunta Pisapia sia stata fallimentare.Ora, al di là delle rassicurazioni del presidente di Sea Modiano, serve chiarezza e pretendiamo risposta ad alcune domande puntuali:
1) come si è potuto sottovalutare che il Governo fosse tenuto ad impugnare la sospensiva concessa dal Tar? Quali accordi c’erano, se c’erano, tra Governo e Comune?
  
 
2) le poche settimane guadagnate a cosa sono servite? Quali passi avanti sono stati compiuti?
3) come si pensa di affrontare questa nuova accelerazione?Pisapia si assuma le sue responsabilità e riferisca immediatamente alla città, al Consiglio Comunale e ai lavoratori”.
Lo dichiarano per Fratelli d’Italia Carlo Fidanza, europarlamentare di Fratelli d’Italia e membro della Commissione Trasporti del Parlamento Europeo, e Marco Osnato, capogruppo in Comune.
Roma, 26 settembre 2013
