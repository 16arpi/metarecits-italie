Lazio &#8211; Due consiglieri regionali aderiscono a Fratelli d&#8217;Italia

Siamo lieti di annunciare l’adesione a Fratelli d’Italia del consigliere regionale Laura Corrotti. – sottolineano in un comunicato i consiglieri del gruppo FdI – La dedizione e le competenze da lei dimostrate nel lavoro politico svolto a favore dei cittadini del Lazio, unite alla conoscenza  e alla capacità di interpretare sempre correttamente i meccanismi istituzionali, sono qualità che daranno ancora maggiore spessore ed efficacia all’attività del gruppo consiliare di Fdi alla Regione Lazio.Il suo ingresso nella nostra compagine ci darà ulteriore forza nell’opposizione alla Giunta Rosso–Gialla di Zingaretti, con lei avremo un valido elemento in più per la prossima sfida elettorale regionale.

Accogliamo calorosamente in Fratelli d’Italia il consigliere regionale Francesca De Vito che in questi anni sui banchi de La Pisana si è distinta per la coerenza, l’impegno e la capacità di assolvere al suo mandato elettorale, tenendo sempre ben fermo l’obiettivo di realizzare le istanze dei cittadini. – commentano i consiglieri FdI – Conoscendo le tante campagne politiche da lei condotte su temi affrontati e valori condivisi e difesi da Fdi, avendo avuto modo di apprezzare la dirittura morale con la quale ha preferito lasciare il suo ex partito per continuare a fare opposizione alla giunta Zingaretti, consideriamo la sua scelta di unirsi a noi un riconoscimento alla nostra capacità di polarizzare le forze che lavorano per il bene di cittadini. Siamo convinti che il suo importante apporto sarà fondamentale per il successo di tante battaglie  di Fdi nel Lazio.
