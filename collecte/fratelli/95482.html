Tav, Ghiglia: Tolleranza zero per i delinquenti

«Serve tolleranza zero per i delinquenti: ora tocca alle Istituzioni mettere in pratica quel pugno di ferro che noi da tempo auspichiamo e chiediamo a gran voce. Di questo passo l’opinione pubblica da un lato e, soprattutto, i No-Tav dall’altro finiranno per assuefarsi all’idea che tutto sia permesso, che lo Stato non sia più in grado di soffocare demagogia e strumentalizzazione a difesa del pubblico interesse. La protervia di coloro che passeggiano in Val Clarea con molotov, bombe carta e bengala definendosi baluardi di democrazia non è più tollerabile: urge un’inversione di tendenza atta a tutelare l’incolumità dei lavoratori ed il rispetto del cronoprogramma dei lavori di un’opera indispensabile per spezzare una spirale recessiva che ogni giorno sgretola certezze e mina il futuro dei nostri territori».
  
 
Lo dichiara Agostino Ghiglia, portavoce piemontese di Fratelli d’Italia, commentando l’attacco della scorsa notte al cantiere.
Torino, 11 luglio 2013
