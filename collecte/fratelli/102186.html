Roma, Fidanza: Marchini fuori dai giochi, Berlusconi sostenga Meloni e non aiuti Renzi

“Ormai tutti hanno capito che i cittadini romani hanno messo fuori dai giochi per il Campidoglio Marchini: Berlusconi non può ignorare il fatto che l’unica candidata di centrodestra in grado di vincere a Roma è Giorgia Meloni. Lo scrive persino Scalfari stamani nel suo editoriale su ‘Repubblica’, che indica nell’appoggio alla leader di Fratelli d’Italia come l’unica strada che Berlusconi ha per non affondare. Se davvero Berlusconi vuole un centrodestra unito e forte che non fa sconti a Renzi abbandoni Marchini per non aiutare Giachetti. Siamo certi che Giorgia Meloni andrà in ogni caso al ballottaggio e vincerà, ma per Fratelli d’Italia non sarà mai un dettaglio, una peculiarità o un fenomeno locale il fatto che Berlusconi si sia ostinatamente rifiutato di appoggiare la candidatura del nostro leader preferendo a Giorgia Meloni prima Bertolaso e poi addirittura uno di sinistra come Marchini”. E’ quanto afferma il responsabile Enti locali di Fratelli d’Italia Carlo Fidanza.
