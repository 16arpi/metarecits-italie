Elezioni, DelMastro: Da FdI no convinto a inciuci con la sinistra, alleati partecipino a manifestazione

“Fratelli d’Italia, sin dalla sua nascita non ha mai partecipato a giochi di potere, preferendo l’opposizione a comode poltrone. Avvenne col governo Monti prima e col governo Letta poi. ‘Mai con la sinistra, mai governi tecnici’ è per noi un principio fondamentale. Nella manifestazione di Roma voluta da Giorgia Meloni, noi ribadiremo ancora una volta questo concetto, giurando solennemente il nostro no convinto ad ogni inciucio. Ci auguriamo, che anche i nostri alleati della Lega e di Forza Italia, facciano altrettanto, partecipando assieme a noi alla manifestazione e chiedendo a tutti i loro candidati di rispettare il vincolo di mandato e di rifuggire da ogni possibile inciucio col Pd o con il M5S”
 
Lo dichiara in una nota il Coordinatore regionale del Piemonte e candidato capolista di Fratelli d’Italia, Andrea Delmastro.
