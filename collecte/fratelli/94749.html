La Russa: Fini poteva restare e cambiare quello che non andava bene

Non voglio polemizzare con Fini, sarebbe inutile: penso a quello che è stato e a quello che è. La strada che poteva immaginare era la nostra, per restare nel centrodestra e cambiare quello che eventualmente non andava bene. Lo ha detto Ignazio La Russa, fondatore di Fratelli d’Italia, a margine di un incontro elettorale a Catania. E tornando sulla vicenda del Monte dei Paschi di Siena: “Notiamo un silenzio assordante da parte della sinistra e del premier Mario Monti  che ha salvato la ‘banca rossa’ dalla ‘bancarotta’. Ma notiamo che non alza la voce neppure il centrodestra”. E su Grillo, La Russa ha parlato di “politica senza risposte. Per questo bisogna reagire e offrire un’alternativa politica con la ‘p’ maiuscola”.
 
