Sicilia, Meloni: Osce invii osservatori per controllare candidati M5s

“Mentre alla Camera il M5S presenta una risoluzione per chiedere gli osservatori Osce in Sicilia (che di norma vanno in scenari di guerra o dove la democrazia è a rischio) gli uomini di Cancelleri minacciano di dar fuoco a un avversario politico. Forse è il caso che l’Osce invii i suoi osservatori per controllare i candidati grillini”.
Lo scrive su Facebook il presidente di Fratelli d’Italia, Giorgia Meloni, condividendo l’immagine dell’ordine di giorno di oggi della seduta della commissione Affari Costituzionali che prevede la discussione di una risoluzione del grillino Toninelli su “l’Adozione di iniziative per chiedere all’Osce l’invio di osservatori in occasione delle prossime elezioni regionali siciliane”.
