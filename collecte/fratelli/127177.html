Giustizia, Foti: Aula ridotta a mero votificio

Presidente Fico se ne rende conto?
“Ci accusano di andare contro tutto e tutti ma quel che è certo è che questo governo è contro il Parlamento e che le divisioni di questa maggioranza sono sotto gli occhi di tutti. Non so se la prossima settimana verrà chiesta qualche altra fiducia, ma mi chiedo se oltre al Presidente della Camera qualche altra carica dello Stato si renda conto che il lavoro d’Aula è stato ridotto a un mero votificio. Se il buongiorno si vede dal mattino qui siamo a notte fonda”.
Così Tommaso Foti, vicecapogruppo alla Camera di Fratelli d’Italia intervenendo in Aula sulla questione di fiducia posta dal governo alla riforma del processo civile.

