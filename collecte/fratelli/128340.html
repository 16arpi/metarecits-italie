Genova, Lollobrigida a Calenda: Bucci espressione intero cdx ed eletto in ticket con vice di FdI

“Siamo contenti che Calenda inviti a votare l’ottimo sindaco di Genova Marco Bucci. Dopo aver annunciato che non considera Fratelli d’Italia come un interlocutore, e nonostante non sia ancora chiaro chi glielo abbia chiesto, non possiamo non notare l’anomalia della sua scelta. Calenda infatti ha deciso di sostenere un sindaco che non è solo espressione dell’intero centrodestra, ma che fu eletto in ticket proprio con un vicesindaco di FdI. Un ruolo, quest’ultimo, incarnato prima da Stefano Balleari, oggi capogruppo in Regione, e ora dall’ottimo professor Massimo Nicolò. Informiamo Calenda che i risultati di Bucci sono indubbiamente frutto del suo lavoro, ma anche del leale, costante e determinante supporto della sua coalizione, della quale Fratelli d’Italia è e sarà ancora di più parte integrante”. 

Lo dichiara il capogruppo di Fratelli d’Italia alla Camera, Francesco Lollobrigida.
