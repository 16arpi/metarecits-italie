Ater, Pellegrino: Su Rolli violenza ingiustificabile

“Il Dipartimento tutela Vittime di FdI esprime solidarietà all’avv. Edmonda Rolli, aggredita ieri sera dal Commissario straordinario dell’Ater di Roma, sia verbalmente che fisicamente, fino ad essere costretta a recarsi al pronto soccorso.
L’avv. Rolli – prosegue Cinzia Pellegrino, Coordinatore Nazionale del Dipartimento tutela Vittime – si è rifiutata di firmare un atto illegale voluto dal Commissario, che pretendeva di promuovere due dipendenti che non hanno requisiti adeguati. E’ vergognoso e triste scoprire che ancora una volta negli Enti Pubblici non vengano premiati il merito e la competenza, ma si avanzi di carriera solo perché sindacalisti CGIL in quota SEL. E’ ancora più raccapricciante che si voglia costringere con minacce di licenziamento e l’uso della forza un funzionario ad un illecito solo per proteggere amici e sodali. Su questa triste vicenda in pieno stile “Prima Repubblica” mi auguro un pronto e concreto intervento della Magistratura”.



Cinzia Pellegrino
Coordinatore Nazionale Dipartimento Tutela Vittime Fratelli d’Italia


 
