Polizia penitenziaria, Silvestroni: Interrogazione a Bonafede per sbloccare subito le gruaduatorie idonei concorso

“Da quasi un anno circa 300 allievi agenti di polizia penitenziaria, risultati idonei da concorso, attendono di entrare in servizio. Un blocco dello scorrimento delle graduatorie dalle ricadute davvero gravi, se si pensa che la polizia penitenziaria è, tra le forze dell’ordine, il corpo che concentra la più alta percentuale di carenza di personale. Un dato acclarato dai fatti e dalle oggettive condizioni di difficoltà che vive il personale in servizio nelle carceri. Sbloccare la graduatoria rappresenterebbe perciò un passo importante per arginare i molteplici episodi di violenza avvenuti a scapito dei pochi agenti in servizio e migliorarne le condizioni di lavoro. Per queste ragioni ho presentato un’interrogazione al Ministro Bonafede, a cui già ho chiesto nelle scorse settimane di riferire in Aula sulle condizioni di sovraffollamento delle carceri del Lazio, per sapere se e come intenda agire per far sì che gli agenti vincitori di concorso, che rappresenterebbero una boccata di ossigeno per il sistema penitenziario in oggettiva difficoltà, possano rapidamente entrare in servizio” lo ha dichiarato il deputato di Fratelli d’Italia, Marco Silvestroni.
