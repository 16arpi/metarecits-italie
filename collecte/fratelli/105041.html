Legge elettorale, Murgia: Italia ingovernabile, legge incostituzionale

“Fdi vota sì alle pregiudiziali.  Ci sono fortissimi dubbi di costituzionalità  soprattutto sulla questione collegi che si basano su dati del 1993. Gli ultimi censimenti certificano un cambio demografico della popolazione e sua distribuzione in Italia.  Ci potrebbero essere casi in cui un collega vince nel collegio uninominale ma siccome il suo partito non ha raggiunto il 5% rischia di non essere eletto. Questa legge, un mega inciucio che sancisce la fine del maggioritario, consegnerà l’Italia all’ingovernabilità. Per queste ragioni Fdi-An vota sì alle pregiudiziali di costituzionalità”. È quanto ha dichiarato il deputato di Fratelli d’Italia-Alleanza nazionale Bruno Murgia intervenendo in aula sulle pregiudiziali di costituzionalità della legge elettorale.
