Sap, Meloni: FdI al fianco di Gianni Tonelli, Renzi e Alfano accolgano richiesta incontro

 
«Fratelli d’Italia è al fianco di Gianni Tonelli, segretario del Sindacato Autonomo di Polizia, colpito questa mattina da un malore dopo 43 giorni di sciopero della fame. È inaccettabile che un uomo delle Forze dell’Ordine sia costretto a ridursi allo stremo e a mettere a repentaglio la propria vita per difendere il diritto degli uomini e delle donne in divisa di denunciare i problemi e le difficoltà in cui sono costretti a lavorare ogni giorno. FdI è dalla loro parte e rivolge un appello a Renzi e Alfano: accolgano la richiesta di incontro di Tonelli e mettano una volte per tutte la sicurezza al centro dell’azione del Governo».
È quanto dichiara il presidente di Fratelli d’Italia, Giorgia Meloni.
