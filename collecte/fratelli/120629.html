Morricone, Meloni: Presenterò mozione in assemblea capitolina per avviare intitolazione strada o piazza a Roma

«Addio al Maestro Ennio Morricone. Da romana e da italiana piango la scomparsa di un grande romano e di un grande italiano, che ha dato lustro a Roma e all’Italia e ha fatto sognare il mondo con la sua meravigliosa musica. Il suo genio e la sua arte immortale meritano di essere onorati e ricordati degnamente. Presenterò oggi stesso in Assemblea capitolina una mozione per avviare subito l’intitolazione di una strada o di una piazza a Roma. È il minimo che la nostra città possa fare per omaggiare uno dei suoi figli più grandi». 
Lo dichiara il presidente di Fratelli d’Italia, Giorgia Meloni. 
