Sicurezza, La Russa: Bene accordo con Ugl per tutela legale&#8230;

…FORZE DELL’ORDINE. «Fratelli d’Italia esprime piena soddisfazione per l’accordo raggiunto tra l’Ugl-Polizia di Stato e una compagnia assicurativa che consentirà di fornire assistenza medica e legale in forma pressoché gratuita agli iscritti del sindacato della provincia di Genova e al loro nucleo familiare. Grazie alla collaborazione dell’avv. Campanella, candidato alle prossime elezioni regionali con Fratelli d’Italia, gli operatori di Pubblica sicurezza potranno godere di una importante assistenza assicurativa e legale. Il comparto sicurezza, già fortemente messo a dura prova dalle azioni di un governo da sempre poco incline agli uomini in divisa, trova almeno nella provincia di Genova un accordo importante teso a salvaguardare le posizioni economiche dei tutori della legge. Oggi a Genova, con la presenza di Giorgia Meloni, la stessa solidarietà è stata espressa a tutte le Forze dell’Ordine da tutti i candidati liguri di Fratelli d’Italia-An, a partire dal capolista a Genova Matteo Rosso».
È quanto dichiara Ignazio La Russa, deputato di Fratelli d’Italia-Alleanza Nazionale.
