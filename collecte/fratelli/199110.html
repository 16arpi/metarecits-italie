L&#8217;Aquila: città ferita dal terremoto, comunitá capace di rialzarsi

“Oggi onoriamo le 309 vite spezzate dal terremoto che ha colpito L’Aquila e l’Abruzzo nel 2009. Ricordiamo l’impegno di tutti coloro che, con straordinario spirito di solidarietà e abnegazione, hanno dato il massimo per affrontare l’emergenza e hanno contribuito alla rinascita dei territori colpiti. Rendiamo omaggio al popolo abruzzese, che ha sempre affrontato le sfide degli ultimi anni con forza e determinazione, senza mai tirarsi indietro di fronte alle difficoltà. Siete un esempio per tutta l’Italia.
16 anni fa siamo stati feriti, però abbiamo saputo rialzarci e tornare più forti. L’Aquila e l’Abruzzo stanno rinascendo grazie ad un lavoro di squadra straordinario e di cui siamo tutti orgogliosi. Continueremo a lavorare con questo spirito, per completare la ricostruzione. L’Abruzzo è e rimarrà sempre nel cuore di ognuno di noi”.
Lo scrive sui social il presidente del Consiglio, Giorgia Meloni.
