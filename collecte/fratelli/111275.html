4 novembre &#8211; Sardegna, Fdi dedica iniziativa a lotta contro embargo suini e lotta importazione carni estere 


“Non passa lo straniero” – l’iniziativa lanciata da Giorgia Meloni e dai Fratelli d’Italia per celebrare il centenario della vittoria della prima guerra mondiale – ha trovato spazio anche in Sardegna con la visita a “Su Gagliardu” di Villanovafranca, agriturismo e azienda agricola specializzata nell’allevamento di suini. Una delle tante aziende sarde colpite dall’ingiusto embargo imposto dall’UE sulle carni suine allevate in tutto il territorio regionale.

La delegazione di Fdi composta dal Deputato Salvatore Deidda, dai Consiglieri regionali Paolo Truzzu e Gianni Lampis, dall’Assessore di Villanovafranca Claudia Cotza e da dirigenti e militanti di Fdi, ha manifestato contro l’importazione di carni e prodotti esteri – tra l’altro da Nazioni in cui è presente la peste suina – a danno dei prodotti sani e di valore locali.
