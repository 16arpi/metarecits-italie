Difesa &#8211; IV commissione approva unanime  Risoluzione Fdi su Ausiliari in congedo e volontari in Arma Carabinieri

Approvata all’unanimità la risoluzione in Commissione Difesa dal gruppo di Fratelli d’Italia, primo firmatario Salvatore Deidda, sui Carabinieri ausiliari in congedo e l’Ipotesi di introdurre i volontari in ferma breve nei carabinieri.

“Un grazie a Giorgia Meloni e i miei colleghi che hanno sposato questa iniziativa ma anche a tutti i componenti della Commissione Difesa, in particolare il Presidente Rizzo, che hanno condiviso questa tematica e hanno lavorato senza pregiudizi partitici o di schieramento per trovare la migliore formulazione per dare un riconoscimento alle migliaia di Carabinieri ausiliari in congedo” dichiara Salvatore Deidda

” Una battaglia che prosegue quella iniziata nella scorsa legislatura dallo stesso Presidente Rizzo ma che Fratelli d’Italia ha voluto mettere in primo piano e ha spinto perché venisse approvata  perché ritiene doveroso riconoscere il servizio di tanto ragazzi che hanno servito l’Arma dei Carabinieri e non lasciare cadere nel vuoto il lavoro fatto. Sarà infatti, nel rispetto della legislazione vigente, possibile per gli ausiliari in congedo, iscriversi al programma S.I.L.D (sistema informativo lavoro Difesa) dedicato ai volontari delle Forze Armate.   conclude Deidda

” Con questa risoluzione abbiamo aperto le porte ad introdurre i volontari ferma breve nell’Arma dei Carabinieri, infatti  una valutazione verrà portata avanti tramite un tavolo tecnico alla fine dell’indagine conoscitiva che la stessa IV Commissione sta conducendsullo stato del reclutamento nelle Forze Armate. Il Governo, tramite il sottosegretario Tofalo ha dato parere favorevole”
