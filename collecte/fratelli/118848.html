Covid, Rampelli: Governo sostenga Terzo Settore. Aderisco a campagna &#8216;Non Fermateci&#8217;

“Da sempre siamo vicini al terzo settore e oggi più che mai siamo convinti che il Governo debba intervenire per sostenerlo. Aderisco, pertanto, alla campagna ‘Non fermateci’ lanciata dal Forum Nazionale del Terzo Settore. Insieme per sostenere un mondo associativo, fatto di volontari e operatori, che si occupa con dedizione e professionalità delle fasce più deboli e dei più fragili affinché nessuno rimanga ultimo”.
È quanto dichiara in una nota Fabio Rampelli, vicepresidente della Camera e deputato di Fdi.
