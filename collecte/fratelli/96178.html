Napolitano, Fidanza: spegnere tv? FI doveva pensarci prima

”Invece di spegnere la tv e insultarlo, non si faceva prima a non votarlo quando era il momento? Il ripensamento di Forza Italia e’ alquanto tardivo: prima hanno rieletto Napolitano e poi se ne sono pentiti; prima hanno appoggiato il governo Letta e poi se ne sono pentiti. Noi di Fratelli d’Italia siamo gli unici coerenti nel centrodestra: non abbiamo votato ne’ Napolitano ne’ Letta”.
  
Lo afferma Carlo Fidanza, capodelegazione di Fratelli d’Italia al Parlamento europeo.  ”A gli amici di Forza Italia dico che possono anche cambiare canale ma non e’ con il telecomando che si risolvono i problemi o che si cancellano gli errori politici commessi”, aggiunge.
Roma, 31 dicembre 2013
