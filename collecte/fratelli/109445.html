Immigrato africano uccide uomo a pugni, Cirielli annuncia interrogazione a Bonafede: Accertare responsabilità

“Il Ministro della Giustizia Alfonso Bonafede attivi tutte le sue prerogative per accertare come sia stato possibile che l’immigrato, di origini africane, che questa mattina ha ucciso nell’ospedale psichiatrico di Sessa Aurunca un 77enne non sia stato portato ieri sera in carcere, dopo che era stato fermato dalla polizia mentre sfasciava macchine a Castel Volturno”: lo chiede Edmondo Cirielli, Questore della Camera dei Deputati e responsabile Giustizia di Fratelli di Italia, che annuncia un’interrogazione parlamentare sull’episodio.
“Il ministro Bonafede, alla luce della tragedia, valuti l’opzione di inviare gli ispettori del Ministero alla Procura di Santa Maria Capua Vetere per verificare la corretta applicazione delle procedure da parte dei magistrati, sollecitando anche l’intervento della Procura di Roma, competente al controllo sui giudici di Santa Maria Capua Vetere”-  conclude il Questore Cirielli
