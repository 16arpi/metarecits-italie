Scontri di Napoli, Mollicone: Fratoianni in confusione, forse si riferiva ai centri sociali?

“Il segretario nazionale di Sinistra Italiana Fratoianni Nicola non sa quello che dice. Dovrebbe dare un sostegno istituzionale alle Forze dell’Ordine e invece parla di terreni concimati, sente voci e vede ombre. Una forma di strabismo che preoccupa. Forse si riferiva ai centri sociali che hanno attaccato la polizia?  Il suo sproloquio poco lucido va a colpire realtà democratiche e patriottiche del nostro Paese. A questo si arriva sotto la pressione della campagna elettorale, quando non si hanno argomenti. Nemmeno uno. Siamo basiti.Fratelli d’Italia è con le Forze di polizia ed i nostri agenti, senza se e senza ma”.
E’ quanto dichiara Federico Mollicone, Responsabile Nazionale Comunicazione di Fratelli d’Italia e candidato alla Camera.
