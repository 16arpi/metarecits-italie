Muro Berlino, Meloni: Buon 9 novembre ai patrioti europei, 30 anni fa Europa rinasceva sulle macerie del comunismo

«Buon 9 novembre e buon ‘Giorno della Libertà’ a tutti i patrioti europei che si battono per costruire un’Europa di popoli liberi e sovrani. Buon 9 novembre a chi vuole abbattere il muro della subalternità alla finanza e ai burocrati di Bruxelles per rifondare l’Europa sui valori che hanno fatto grande la nostra civiltà. Buon 9 novembre a chi crede nella meritocrazia, nella solidarietà, nel lavoro, nella famiglia, nella sacralità della vita, nella difesa dell’ambiente, nelle nostre radici classiche e cristiane, nella Patria. Buon 9 novembre all’Europa che 30 anni fa rinasceva sulle macerie della più spietata dittatura di tutti i tempi: il comunismo. Oggi, come 30 anni fa, sempre dalla parte della libertà».
È quanto scrive su Facebook il presidente di Fratelli d’Italia, Giorgia Meloni.
