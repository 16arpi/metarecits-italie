Pensioni, Rizzetto: 12 giugno incontro a Trieste con i danneggiati legge Fornero

Evento realizzato in collaborazione con il gruppo ‘Lavoratori Precoci Uniti a tutela dei propri diritti’. L’on. Walter Rizzetto, vice presidente della commissione lavoro alla Camera dei deputati, ha organizzato il prossimo 12 giugno,  presso la sede di Trieste della Regione Friuli Venzia Giulia, un incontro in materia di pensioni per confrontarsi con coloro che ancora non sono stati salvaguardati e che subiscono, a tutt’oggi, gli effetti dannosi della Legge Fornero. L’evento è stato organizzato in collaborazione con il gruppo Lavoratori Precoci Uniti a tutela dei propri diritti ed hal’obiettivo di approfondire una volta per tutte le possibili misure di intervento per riconoscere l’assegno pensionistico a chi ne ha diritto. “Abbiamo davanti a noi gli ultimi mesi di questa legislatura e non è ammissibile che esistano ancora tante situazioni irrisolte e persone ridotte in stato di necessità perché senza lavoro e pensione.  Confido nel buon senso di tutti i miei colleghi, a prescindere dal colore politico, di voler collaborare al confronto per individuare delle soluzione definitive senza ulteriori rinvii  – afferma Rizzetto”.  
