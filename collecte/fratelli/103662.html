Migranti, Rizzetto: Politiche di accoglienza fallimentari

“Il governo deve fare di più e meglio per gestire questo flusso di migranti e attutire le tensioni sociali di questo territorio e dei suoi residenti. Il presidente Gentiloni e il ministro Minniti dovrebbero visitare, come abbiamo fatto noi, quei centri di accoglienza, dove sono stipati migliaia di migranti, pochi dei quali soltanto hanno davvero il profilo per ottenere l’asilo politico. Tra costoro, ci sono anche possibili infiltrati a rischio estremismo islamico, secondo quanto affermato dal procuratore Nordio. Una ventina di quegli ospiti e’ infatti attenzionata dalle Forze dell’Ordine. L’accoglienza diffusa, soprattutto in Comuni abitati da poche centinaia di residenti, ha fallito”. E’ quanto ha dichiarato il deputato di Fratelli d’Italia-Alleanza nazionale Walter Rizzetto durante il question time sul centro di accoglienza di Cona al ministro per i Rapporti con il Parlamento Angela Finocchiaro.
