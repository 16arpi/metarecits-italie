Calenzano: cordoglio per le vittime dell&#8217;esplosione

La presidente del Consiglio Giorgia Meloni segue con apprensione le conseguenze dell’incendio che si
è sviluppato nello stabilimento Eni a Calenzano, delle quali è costantemente informata dal sottosegretario alla Presidenza del Consiglio, Alfredo Mantovano, e dal ministro per la Protezione civile, Nello Musumeci, che si tiene in continuo e stretto contatto con il capo del Dipartimento della Protezione Civile, Fabio Ciciliano. La premier esprime il più sentito cordoglio per le vittime, la vicinanza ai feriti e alle famiglie colpite e il ringraziamento a quanti si stanno prodigando nei soccorsi. Lo fa sapere Palazzo Chigi.
Un minuto di silenzio per le vittime dell’esplosione avvenuta oggi a Calenzano, in provincia di Firenze. Si è aperta così la seconda giornata di dibattito ad Atreju, in corso al Circo Massimo di Roma, con la presentazione del libro “La destra italiana in Europa dall’Europarlamento ai Conservatori”.
