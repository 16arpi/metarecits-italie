Carige, Osnato: Decreto fotocopia del salvabanche di Renzi e Gentiloni

“Il decreto Carige è una fotocopia del salvabanche di Renzi e Gentiloni. L’unica differenza è nel contesto che per ragioni esogene vede la banca in minore sofferenza rispetto al disastro del Montepaschi. Fratelli d’Italia ritiene che questo decreto abbia senso solo se sarà il veicolo per preservare i risparmi degli italiani truffati dai banchieri. Per questa ragione, FDI presenterà un emendamento volto a tutelare i diritti di questi ultimi rispetto a una probabile – così ritiene anche il direttore generale del Tesoro Alessandro Rivera – procedura di infrazione da parte della Commissione europea dovuta alla sciatteria della maggioranza giallo-verde nell’approvare la legge di stabilità”.
Lo dichiara il capogruppo di Fratelli d’Italia in commissione Finanze Marco Osnato a margine dell’audizione del ministro dell’Economia Giovanni Tria alle commissioni riunite Finanze di Camera e Senato sul decreto Carige.
