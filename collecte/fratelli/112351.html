UE, Juncker deve andare a casa. FdI in Europa per cambiare tutto e difendere interessi italiani

«Juncker deve andare a casa. È molto bello che oggi dica che quello che hanno fatto finora non andava bene, ma ormai è troppo tardi. Spero che alle elezioni europee del prossimo 26 maggio gli italiani decidano di votare Fratelli d’Italia per mandare a casa Juncker e per cambiare tutto in Europa. Abbiamo solo un obiettivo: difendere l’interesse nazionale italiano, difendere le nostre imprese, difendere i nostri lavoratori, difendere i nostri prodotti, difendere la nostra identità, difendere i nostri confini».
Lo ha detto nel corso della trasmissione di Canale Cinque “Mattino cinque” il presidente di Fratelli d’Italia, Giorgia Meloni.
