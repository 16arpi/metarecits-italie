Governo, Varchi: In contratto sud e lavoro solo citati, ma devono essere priorità

“È incredibile che il tema del lavoro e quello del sud vengano citati solo in maniera marginale in un contratto di Governo. Creare lavoro e incentivare l’assunzione, soprattutto quella giovanile, deve essere la priorità di qualsiasi governo, indipendentemente dal suo colore politico. Centrare il programma sul tema del lavoro focalizzandosi solo sul reddito di cittadinanza non porterà certamente allo sviluppo del nostro Paese. La delusione espressa da Giorgia Meloni è la stessa di tanti cittadini del sud che da questo contratto auspicavano molte più idee e risorse”.  È quanto dichiara Maria Carolina Varchi deputata di Fratelli d’Italia.
