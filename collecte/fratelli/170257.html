Anziani: fieri della riforma. Non li deluderemo

“L’approvazione del dl per le persone anziane rappresenta il raggiungimento di un obiettivo del quale vado molto fiera. Il governo Meloni ha dimostrato, ancora una volta, la grande attenzione con cui affronta le tematiche realmente importanti e che influiscono sulla qualità della vita dei cittadini. In particolare, questa riforma che coinvolge 14 milioni di anziani, servirà a aiutare le nostre nonne e i nostri nonni a sentirsi meno soli, ad accedere ai servizi a loro dedicati in maniera più semplice, in modo da potersi sentire appieno parte della propria comunità anche nell’ultima fase della vita. Abbiamo tutti un grande debito con loro, con chi rappresenta il nostro passato, le nostre radici e verso chi ci ha aiutato a essere ciò che siamo. Non li deluderemo”. 
Lo dichiara il deputato di Fratelli d’Italia Maddalena Morgante, responsabile nazionale del partito del dipartimento Famiglia e valori non negoziabili.
