Marò, Fdi parteciperà a manifestazione di solidarietà al Colosseo

“Ho dato sin dall’inizio la mia adesione alla manifestazione di domani sera a favore dei due marò e di solidarietà alle Forze armate. Fratelli d’Italia – ha detto Ignazio La Russa – vi parteciperà compattamente e senza insegne di partito. Spero che vi partecipino con equale compattezza tutte le forze politiche e soprattutto le espressioni dei poteri economici finora assai poco interessati alla dignità nazionale offesa da questa vicenda”. “Aderisco con convinzione – ha aggiunto Giorgia Meloni – alla manifestazione di domani al Colosseo.  Riportare a casa i nostri marò è una priorità nazionale che deve vedere le forze politiche unite, di fronte a quella che considero la più grande umiliazione diplomatica dalla nascita dello Stato Italiano. Con Fratelli d’Italia siamo scesi in piazza nelle scorse settimane. Domani ci saremo ancora, senza il nostro simbolo, per esprimere vicinanza e solidarietà a La Torre, Girone, alle loro famiglie e alle Forze Armate”.
Roma, 2 aprile 2013
