Ue, Meloni: Burocrati l&#8217;hanno distrutta, 25 marzo raccontiamo nostra proposta con Italia sovrana in Europa

“Abbiamo organizzato per il 25 marzo all’Angelicum di Roma la manifestazione “Italia Sovrana in Europa” per raccontare la nostra idea di Europa: un’idea di Confederazione, un modello completamente diverso da quello verso il quale si vuole andare. Ribadiremo che non siamo noi a stare contro l’Unione Europea ma i burocrati e gli usurai che la governano: loro hanno massacrato un sogno fatto di identità, di diritti, di popoli sovrani trasformandolo in una specie di comitato d’affari che fa gli interessi di pochi. Con noi a Roma ci saranno importanti personalità come Giulio Tremonti, Vittorio Sgarbi, Gian Micalessin, Diego Fusaro e Luciano Barra Caracciolo che terranno delle piccole lectio magistralis. Infine le conclusioni politiche, per raccontare cosa faremo una volta al governo in rapporto all’Europa: dicono che noi facciamo paura o che bisogna fermare la paura dei populismi ma alle persone fa molta più paura vedere un’Italia imbeccata dall’Europa che in un pomeriggio trova 20 miliardi per MPS ma che dopo 8 mesi non ha ancora consegnato le casette ai terremotati”.
Lo ha detto in una intervista a Rainews il presidente di Fratelli d’Italia Giorgia Meloni.
