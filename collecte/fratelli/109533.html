Immigrazione, Meloni: Schengen si difende con blocco navale e Governo confini esterni Ue

«Sono state le folli politiche della sinistra italiana sull’immigrazione a mettere in discussione Schengen. Ora l’unico modo che abbiamo per difenderlo è governare i confini esterni dell’Unione europea con un blocco navale: i barconi non devono partire. Non so perché il governo non abbia voluto proporlo al Consiglio Europeo, né perché addirittura la Lega abbia votato contro la risoluzione di Fratelli d’Italia in Parlamento: era anche una loro proposta ma evidentemente hanno cambiato idea. In ogni caso il blocco navale resta l’unico modo per risolvere il problema visto che dal Consiglio Europeo l’Italia non ha cavato un ragno dal buco».
Lo ha detto nel corso della trasmissione Omnibus il presidente di Fratelli d’Italia, Giorgia Meloni.
