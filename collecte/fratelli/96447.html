Taxi, FdI: Solidarietà ai manifestanti e atti concreti anche in parlamento

“I tassisti di Milano hanno la nostra solidarietà e soprattutto il nostro appoggio concreto. Fratelli d’Italia ha infatti presentato un’interrogazione parlamentare a prima firma di Giorgia Meloni proprio per chiedere anche al governo di intervenire contro il proliferare di Uber. Quello che invece qui sta facendo l’Amministrazione Arancione per la categoria dei tassisti è: niente! Una debole determina regola-Uber, annunci poco concreti di fare di più, promesse perennemente disattese: per il Comune le auto bianche sono l’ultima delle priorità a partire dalle colonnine mai sistemate, continuando con le telecamere per la sicurezza mai finanziate e finendo con la concorrenza sleale di Uber mai realmente contrastata”.
  
 
Così per Fratelli d’Italia l’eurodeputato Carlo Fidanza, il capogruppo in Regione Riccardo De Corato e il capogruppo in Comune Marco Osnato, che oggi pomeriggio hanno portato la loro solidarietà ai tassisti che manifestavano contro Pisapia e la sua giunta.
Roma, 10 febbraio 2014
