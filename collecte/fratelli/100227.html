Rai, Meloni-Rampelli: FdI ha sostenuto Diaconale, ora cda designi presidente autorevole e di garanzia

«Fratelli d’Italia ha sostenuto a viso aperto la candidatura al Consiglio di Amministrazione della Rai del direttore de “L’Opinione”, Arturo Diaconale, persona di riferimento dell’area di centrodestra. Diaconale ha partecipato per sei mesi ai lavori di “Officina per l’Italia”, laboratorio culturale istituito da Fratelli d’Italia per varare un manifesto politico programmatico di rilancio del centrodestra. Facciamo i nostri auguri per l’elezione a Giancarlo Mazzuca e a tutti consiglieri eletti nel CdA della più grande istituzione culturale italiana nella speranza che sappiano far prevalere, nei prossimi giorni, ragioni di efficienza ed equilibrio con la designazione di un presidente autorevole e di garanzia istituzionale».
È quanto dichiarano il presidente di Fratelli d’Italia-An, Giorgia Meloni, e il capogruppo alla Camera di FdI-An e membro della Commissione Vigilanza Rai, Fabio Rampelli.
