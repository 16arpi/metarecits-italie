Difesa, Cirielli-Ascierto: Ridare dignità a comparto sicurezza

“Questa mattina abbiamo partecipato alla manifestazione di protesta organizzata da Sap, Sappe e Conapo, tenutasi in piazza Montecitorio, per esprimere la solidarietà di Fratelli d’Italia-Alleanza Nazionale e ribadire la nostra vicinanza e il nostro sostegno agli operatori di Polizia, ai vigili del fuoco e alla polizia penitenziaria, mortificati dalle scelte assurde degli ultimi governi”. È quanto dichiarano in una nota Edmondo Cirielli e Filippo Ascierto, rispettivamente responsabile e vice coordinatore del Dipartimento Giustizia di Fratelli d’Italia-Alleanza Nazionale.
“I tagli hanno messo in gravissima difficoltà l’intero comparto – spiegano -. Servono uomini, mezzi, risorse adeguate. Non è possibile continuare a considerare la sicurezza una faccenda di serie B. Bisogna restituire dignità a chi ogni giorno difende la nostra libertà e i nostri territori”.
