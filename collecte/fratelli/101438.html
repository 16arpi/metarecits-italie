Migranti, Meloni: Se Italia non chiude frontiere con Slovenia sarà campo profughi Ue

«L’Austria ha annunciato ieri di voler reintrodurre i controlli alle frontiere con l’Italia per non accogliere più i profughi presenti sul nostro territorio nazionale e che sono diretti nel Nord Europa. Nei giorni scorsi Vienna aveva deciso di fare la stessa cosa nei confronti dei confini con Slovacchia e Repubblica Ceca per fermare gli immigrati e i richiedenti asilo provenienti dalla rotta balcanica. Questo vuol dire che l’Italia rischia di diventare non solo la destinazione finale di tutti i disperati che attraversano il Mediterraneo con i barconi, ma anche delle migliaia di persone che partono dal Medio Oriente e passano la Turchia e i Balcani per arrivare in Europa. Per questo non c’è più un minuto da perdere: se l’Italia non vuole trasformarsi nel campo profughi della UE, deve chiudere immediatamente la sua frontiera con la Slovenia e decidere uno stop totale agli sbarchi.‎ La politica delle “porte aperte a tutti” del Governo Renzi-Alfano sta mettendo in ginocchio l’Italia e sta mettendo a rischio la sicurezza e la stabilità sociale delle Nazioni europee».
È quanto dichiara il presidente di Fratelli d’Italia, Giorgia Meloni.
