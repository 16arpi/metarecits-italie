Venezuela, Delmastro: Lega si sottragga a ideologia pentastellata e voti risoluzione FdI per Guaidò presidente

“Fratelli d’Italia ha depositato in commissione Esteri una risoluzione che impegna il Governo italiano a riconoscere Juan Guaidó quale Presidente ad interim del Venezuela. Invitiamo la Lega Nord a sottrarsi dalla sinistra ideologia pentastellata che, per bocca del suo commissario Cabras, ha definito il Venezuela di Maduro una vera e propria democrazia e a votare la nostra risoluzione che archivi definitivamente la feroce stagione della dittatura di Maduro che ha costretto all’esodo più di due milioni di Venezuelani, ha ridotto alla fame il suo popolo e ha incarcerato, torturato e sommariamente giustiziato i suoi oppositori. L’Italia batta un colpo e stia al fianco della sua comunità in Venezuela che auspica la fine del regime”.
Lo dichiara Andrea Delmastro, deputato di Fratelli d’Italia e capogruppo di FDI in commissione Esteri alla Camera.
