Immigrazione, Meloni: Protesta Milano vergogna senza fine, ennesimo fallimento Renzi-Alfano

«La protesta dei richiedenti asilo a Milano è l’ennesimo simbolo del fallimento delle politiche del governo Renzi-Alfano sull’immigrazione. Da un lato c’è la totale incapacità di dare una risposta rapida ed efficace nella gestione delle richieste d’asilo, per poter distinguere in tempi brevi chi è clandestino (e va rimpatriato) da chi è realmente profugo (e va trattato a livello europeo). Dall’altro si consente a gente entrata molto spesso senza titolo nella nostra Nazione di pascolare indisturbata, permettendosi addirittura di bloccare una delle principali arterie di accesso a Milano, città dell’Expo. Una vergogna senza fine».
Lo scrive su facebook il presidente di Fratelli d’Italia, Giorgia Meloni.
