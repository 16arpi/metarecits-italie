Banche, Meloni: Mancata audizione di Carrai in commissione è ennesimo insulto a migliaia di risparmiatori

“È stata rifiutata l’audizione di Carrai in Commissione parlamentare d’inchiesta sulle banche perché al presidente Casini è bastato sentire da Carrai che Renzi non sapeva nulla della mail inviata a Ghizzoni. Questo è l’ennesimo insulto contro le migliaia di risparmiatori truffati.
Ormai è chiaro che questa Commissione è stata creata per non arrivare a nulla. Con la prossima legislatura Fratelli d’Italia si mobiliterà per istituire una nuova Commissione parlamentare che sia davvero d’inchiesta per fare luce su tutta la vicenda”.
È quanto scrive su Facebook il presidente di Fratelli d’Italia, Giorgia Meloni.
