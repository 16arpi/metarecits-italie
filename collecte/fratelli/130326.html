Elezioni, Procaccini: Agroalimentare, investire in tecnologia per tutelare prodotti del made in Italy

“La tutela e valorizzazione dell’agricoltura in termini di qualità e sicurezza alimentare è uno dei punti importanti che Fratelli d’Italia porta avanti per il governo del Paese. Un forte e sostegno alla filiera agroalimentare è il lavoro che stiamo portando avanti nel Parlamento europeo, volto allatutela dei prodotti del Made in Italy da frodi e concorrenza sleale e da sistemi di classificazione come il Nutriscore, puntando sempre più alla difesa della biodiversità italiana e alla impronta green dell’intera filiera “. Lo dichiara l’europarlamentare di Fratelli d’Italia-ECR, Nicola Procaccini, componente della commissione Agricoltura di Bruxelles.“Il comparto agroalimentare  e ‘ una grande ricchezza per l’Italia e rappresenta una eccellenza della nostra economia, confermata dal primato a livello comunitario dei prodotti di qualità tutelati dai marchi DOP e IGP. Come sostiene anche Giorgia Meloni, il lavoro che vogliamo fare è rendere sempre più sostenibile la nostra agricoltura, che ha già il primato green in Europa, investendo su tecnologia e innovazione in grado di tutelare la straordinaria biodiversità italiana e supportare gli agricoltori nel difendere le nostre terre dal cambiamento climatico e dalla siccità con l’implementazione dei bacini idrici e il miglioramento dei sistemi di irrigazione”, conclude Procaccini.
