Immigrazione, Varchi: Lamorgese non muove un dito su sicurezza cittadini e confini

“Continua senza sosta l’ondata di sbarchi sulle coste siciliane. Centinaia di profughi sono approdati nelle ultime ore a Lampedusa, mentre altri 400 aspettano di sbarcare dalla Sea Watch 4. Il fallimento delle politiche migratorie del ministro Lamorgese è sotto gli occhi di tutti. Fratelli d’Italia continua a chiedere le dimissioni del peggior Ministro dell’Interno che la nazione abbia avuto, e che sulla sicurezza dei cittadini e dei confini non muove un dito. Siamo di fronte ad una situazione destinata al tracollo se non si avrà il coraggio di applicare il blocco navale, hotspot sulle coste di partenza per valutare realmente gli aventi diritto e una vera politica europea di rimpatrio e ridistribuzione dei clandestini”.

Lo dichiara il deputato di Fratelli d’Italia Carolina Varchi.
