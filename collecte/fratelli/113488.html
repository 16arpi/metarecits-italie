Difesa, FdI: Comsubin è gioiello da valorizzare, istituzioni mostrino maggiori attenzioni

“Il Comsubin è una vera eccellenza italiana nel mondo, per il valore dei suoi uomini e per le azioni che da tempo portano avanti. Dalle operazioni di sicurezza nazionale e salvataggio, allo sminamento dei mari, fino ad arrivare alla lotta all’inquinamento marino e al recupero di beni archeologici e storici: sono loro i veri protagonisti, troppo spesso non valorizzati e pubblicizzati. A questi uomini le Istituzioni mostrino maggiori attenzioni sia con interventi economici che normativi. E’ un gioiello da valorizzare anche per quell’uso duale che il Ministero della Difesa ha messo in primo piano nel suo programma di Governo”.
Lo dichiarano gli esponenti di Fratelli d’Italia Salvatore Deidda, capogruppo in Commissione Difesa, il deputato Marco Osnato e l’europarlamentare Stefano Maullu che oggi a La Spezia hanno fatto visita alla base del Raggruppamento Subacquei ed Incursori “Teseo Tesei”.

