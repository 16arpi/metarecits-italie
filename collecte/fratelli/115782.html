Reddito di cittadinanza, Rizzetto: Ulteriore schiaffo a parenti delle vittime

FDI presenta interrogazione parlamentare su reddito a ex Br Saraceni
“Il reddito di cittadinanza riconosciuto alla ex brigatista Federica Saraceni, condannata per l’omicidio del giuslavorista Massimo D’Antona e attualmente agli arresti domiciliari, è un ulteriore schiaffo ai parenti delle vittime del terrorismo. Le numerose criticità che fondano l’istituzione del reddito di cittadinanza, più volte denunciate da me e da Fratelli d’Italia, hanno generato anche questo scempio. Ora, dopo la vicenda della Saraceni, temiamo possano esserci altri condannati per gravi reati, che stanno ricevendo il reddito di cittadinanza e per questa ragione presenterò una interrogazione parlamentare”.
E’ quanto dichiara in una nota il deputato di Fratelli d’Italia, Walter Rizzetto, che chiede con un’interrogazione lo stop all’assegno di 623 euro che la ex BR riceve da agosto.
