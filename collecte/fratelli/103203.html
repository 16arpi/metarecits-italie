Terremoto, Rampelli: Renzi convochi tavolo interistituzionale, altrimenti fa propaganda

Lo abbiamo chiesto già ad agosto. “L’Italia ha bisogno di essere compatta davanti alla sciagura sismica e di individuare una chiara prospettiva verso la quale marciare tutti compatti per ‘domare il mostro’. L’impressione, seguendo i ragionamenti degli esperti, è che dovremo imparare a convivere con eventi sismici di questa natura ed entità. Bene ha fatto Renzi a chiedere alle forze politiche di non dividersi su questo, ma ora passi dagli appelli alle iniziative concrete e convochi un tavolo istituzionale,  come peraltro FDI aveva chiesto già nello scorso agosto. Se i decreti legge sul terremoto vengono scritti senza sentire il bisogno di raccogliere le proposte dell’opposizione significa che gli appelli unitari sono solo propaganda”. E’ quanto dichiara il capogruppo di Fratelli d’Italia-Alleanza nazionale Fabio Rampelli.
