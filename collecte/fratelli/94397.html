Varchi: lasciamo Mangano nel Pantheon del PDL

(AGI) – Palermo, 19 gen. – Ho voluto presentare la mia candidatura nell’anniversario del compleanno di Paolo Borsellino per ribadire la netta distanza tra noi e chi nel centrodestra ritiene che eroe sia un mafioso come Vittorio Mangano. Lasciamo volentieri Mangano nel pantheon del Pdl, noi ci ispiriamo a siciliani come Borsellino. Lo dice Carolina Varchi alla presentazione della sua candidatura alla Camera per la Sicilia occidentale, nella lista di Fratelli d’Italia.
  
Riguardo a Dell’Utri continuo a pensare – aggiunge – che quanti come lui devono provare nelle aule di tribunale la propria innocenza, per reati molto gravi, non devono candidarsi per rispetto alle istituzioni ed in generale alla politica che deve rimanere limpida e al di fuori di ogni sospetto. Apprezzo la scelta del Pd di non candidare Crisafulli e Papania. Mentre e’ stato un errore – rileva – allearsi con Micciche’ e con Lombardo candidato al Senato forse perche’ in cerca dell’immunita’.
 
