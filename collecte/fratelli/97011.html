Incendio Circolo FdI-AN Torre del Greco; Taglialatela: forte radicamento da’ fastidio ai soliti violenti

“Il forte radicamento che ha Fratelli d’Italia – Alleanza Nazionale sul territorio, unito al movimentismo ed alla forte partecipazione avuta durante le nostre primarie, con le quali gli iscritti ed i simpatizzanti torresi del nostro partito hanno sancito la scelta di Ciro Borriello quale candidato Sindaco, ha dato fastidio ai soliti violenti che si nascondono nella notte per compiere gesti criminali”.
  
 
E’ quanto dichiarato da Marcello Taglialatela, Deputato di Fratelli d’Italia – Alleanza Nazionale, in merito all’incendio appiccato questa notte al locale Circolo Fdi-An di Torre del Greco.
“Siamo stai i primi ad iniziare la campagna elettorale, portando il leader Nazionale del Partito Giorgia Meloni sul territorio torrese alla presentazione del Candidato Sindaco e dei nostri candidati al Consiglio Comunale. Questo deve aver “scosso” chi non riesce ad opporre le proprie idee alle nostre” , ha continuato Taglialatela. 
“La storica sezione della Destra torrese, in via Nazionale, da domani sarà nuovamente operativa con la passione ed il coraggio di sempre” , ha concluso il Parlamentare napoletano.
Torre del greco, 3 maggio 2014
