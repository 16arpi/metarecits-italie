Alitalia, Fratelli d&#8217;Italia: Tempo quasi scaduto, subito nuovo partner e piano industriale

“Le parole pronunciate oggi alla Camera dai Commissari di Alitalia lanciano un segnale d’allarme molto preoccupante. Il tempo sta per scadere e serve chiarezza su presenza pubblica e partner industriale.
Fratelli d’Italia ha sempre criticato la folle gestione Etihad avallata dal Pd. Abbiamo votato a favore della proroga del prestito ponte, siamo favorevoli a una presenza pubblica limitata ma strategica, vogliamo un partner industriale serio che contribuisca a rendere competitiva la nostra compagnia di bandiera, ci opponiamo con tutte le forze a qualsiasi ipotesi di liquidazione per spezzatino. Ma ora questa apertura di credito che abbiamo dato per il bene dell’azienda e dei suoi lavoratori sta per scadere. Aspettiamo risposte chiare sui nuovi compagni di viaggio, sul piano industriale che ne deriverà e sul destino dei 900 milioni del prestito ponte”. 
È quanto dichiarano i deputati di Fratelli d’Italia Carlo Fidanza e Mauro Rotelli, componenti della Commissione Trasporti , a margine dell’audizione dei Commissari Alitalia alla Camera.
