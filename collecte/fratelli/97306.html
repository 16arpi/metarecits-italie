Gay, Meloni: Si a riconoscimento diritti individuali, ma no a&#8230;

…MATRIMONI TRA PERSONE STESSO SESSO E ADOZIONI. «Tra il desiderio di un omosessuale di avere un figlio e il diritto di un bambino di avere un padre e una madre, uno Stato giusto dovrebbe schierarsi dalla parte del più debole.
  
Per questo Fratelli d’Italia-Alleanza Nazionale ha lanciato pochi giorni fa una proposta di legge di iniziativa popolare per precisare nella legge che regola le adozioni che per “coniugi” sono da intendersi esclusivamente persone di sesso diverso. Non vorremmo, infatti, che il passo successivo al riconoscimento forzato che alcuni Comuni stanno portando avanti di unioni celebrate all’estero e alla proposta di riforma del Governo sia quello di riconoscere il diritto da parte di una coppia omosessuale di adottare un bambino. Siamo contrari ad ogni forma di discriminazione e siamo favorevoli alla modifica del codice civile per il riconoscimento dei diritti individuali, ma non siamo disponibili a sostenere proposte per introdurre il matrimonio tra persone dello stesso sesso. Perché non è un caso se nella quasi totalità dei Paesi stranieri in cui è previsto questo tipo di unione ci sia anche la possibilità di adottare. E questa non è discriminazione ma laico buonsenso».
È quanto dichiara il presidente di Fratelli d’Italia-Alleanza Nazionale, Giorgia Meloni. 
Roma, 30 giugno 2014
