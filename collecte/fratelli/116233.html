Editoria, La Russa: Solidarietà a giornalisti Giorno, QN e Nazione

“Vicinanza e solidarietà ai giornalisti del Gruppo Poligrafici Editoriale, da due giorni in sciopero dopo l’annuncio di 112 esuberi su 238 redattori. Il Giorno, Il Resto del Carlino e La Nazione sono testate storiche, totalmente radicate nei territori che raccontano ogni giorno, anche quelli spesso trascurati, come le periferie e i piccoli comuni italiani. Si tratta di giornali che fanno parte da decenni del patrimonio delle nostre città. Oltre alla tenuta occupazionale, si tratta soprattutto di tutelare l’informazione”. 
Lo dichiara Ignazio La Russa, vicepresidente del Senato e senatore di Fratelli d’Italia.
