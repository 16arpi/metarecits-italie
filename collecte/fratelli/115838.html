Migranti, Meloni: Scandalosa ovazione parlamentari europei della sinistra per Rackete

«Carola Rackete ha violato i nostri confini e le nostre leggi, ha speronato la Guardia di Finanza e su di lei grava il sospetto che abbia portato in Italia dei trafficanti di esseri umani arrestati per aver torturato decine di immigrati in Libia. Ma oggi a Bruxelles ha ricevuto l’ovazione dei parlamentari europei della sinistra. Scandaloso. Quello che però più mi indigna è che nessuno di questi signori abbia chiesto conto alla Rackete delle dichiarazioni rilasciate ad una tv tedesca, nelle quali sostiene di aver ricevuto dal Governo tedesco l’ordine di portare e far registrare in Italia tutti gli immigrati che trasportava con la Sea Watch 3. Parole gravissime sulle quali Fratelli d’Italia continua a chiedere di far luce: il popolo italiano ha diritto di sapere se c’è o meno la volontà di uno Stato estero a decidere dei nostri confini».
È quanto scrive su Facebook il presidente di Fratelli d’Italia, Giorgia Meloni.
