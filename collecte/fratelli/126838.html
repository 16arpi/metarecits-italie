Terni, Prisco: da Presidente Provincia vignetta di pessimo gusto su donne. Vertici Pd prendano posizione su linguaggio sessista

“E’ davvero di pessimo gusto la vignetta che ritrae due giovani donne e un dialogo a sfondo sessuale postata sui social dal presidente della Provincia di Terni, Giampiero Lattanzi. Ci domandiamo se è questa l’idea che l’esponente del Pd ha delle donne. Dal presidente Lattanzi abbiamo ascoltato le presunte motivazioni che lo hanno portato a postare questa vignetta ma ancora non abbiamo sentito le sue scuse. Nulla giustifica questo linguaggio sessista e per questa ragione chiediamo una presa di posizione dai vertici del suo partito, o sarà il solito “compagno che sbaglia”?”.

Così Emanuele Prisco, deputato umbro di Fratelli d’Italia.
