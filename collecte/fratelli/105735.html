Migranti, Meloni: Con sospensione sgomberi Governo Pd si arrende a mafia occupazioni abusive

«Il Governo Pd sospende tutti gli sgomberi delle occupazioni abusive perché prima di intervenire “servono soluzioni abitative alternative”. Tradotto: se occupi illegalmente, lo Stato ti garantisce una casa; se invece rispetti la legge puoi continuare a dormire sotto i ponti. La sinistra al governo si arrende ancora una volta alla mafia delle occupazioni abusive e lascia le nostre città in balia di zone franche, prepotenti e illegalità diffusa. La posizione di Fratelli d’Italia è opposta: se hai diritto a una casa popolare, ti metti in fila come tutti gli altri e aspetti il tuo turno; se occupi illegalmente ti sgombero con la forza e ti sbatto in galera e, se sei straniero, ti caccio dall’Italia. Perché la legge e le regole servono a difendere i più deboli, gli anziani, le famiglie, i disabili che non si metteranno mai a occupare illegalmente e a fare gli scontri con la Polizia».
Lo scrive su Facebook il presidente di Fratelli d’Italia, Giorgia Meloni.
