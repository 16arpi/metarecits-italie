Mafia nigeriana, Meloni: Governo passi ai fatti e mandi esercito a Castel Volturno

«Fratelli d’Italia ha chiesto ieri al ministro della Difesa Trenta e oggi al ministro dell’Interno Salvini l’invio dell’Esercito a Castel Volturno per combattere un’organizzazione criminale che si è impadronita di quel territorio per farne la Capitale dello sfruttamento di esseri umani, traffico di organi, prostituzione e spaccio di droga. Il Governo ha dato la sua disponibilità a farlo: ora però si passi subito dalle parole ai fatti e si mandino immediatamente i nostri militari sul posto per cacciare la mafia nigeriana da Castel Volturno».
Lo scrive su Facebook il presidente di Fratelli d’Italia, Giorgia Meloni, commentando la risposta del ministro dell’Interno Salvini al question time di FdI in Senato. Il question time a Palazzo Madama segue quello che il presidente di FdI ha rivolto ieri al ministro della Difesa Trenta alla Camera dei deputati.
