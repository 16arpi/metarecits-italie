Migranti, Meloni: Governo Renzi asservito a Ue, Italia difenda frontiere e controlli flussi


«L’Unione Europea ha deciso di dare 6 miliardi alla Turchia per bloccare il flusso di profughi e clandestini diretti in Europa attraverso la Grecia e la rotta balcanica. In questo modo la Germania della Merkel ha risolto i suoi problemi. Peccato però che li abbia scaricati tutti sull’Italia di Renzi e Alfano, il grottesco duo continuamente deriso e umiliato dalla UE. Ora i flussi di immigrati che troveranno chiusa la rotta balcanica si riverseranno tutti sulla tratta via mare che dalla Libia porta direttamente in Italia. Stiamo per diventare il campo profughi d’Europa per colpa della debolezza e della compiacenza di chi ci governa. Basta con questo governo asservito all’Unione Europea: l’Italia torni a difendere le proprie frontiere e a controllare i flussi migratori».
È quanto dichiara il presidente di Fratelli d’Italia, Giorgia Meloni.
