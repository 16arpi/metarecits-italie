Astrazeneca, Meloni: Governo si assuma responsabilità e fornisca agli italiani i chiarimenti che aspettano. Serve massima trasparenza

«La sospensione di un lotto del vaccino AstraZeneca ha creato molta preoccupazione tra i cittadini. Incomprensibile il silenzio del Governo e delle Istituzioni competenti, che finora non hanno dato spiegazioni e hanno lasciato la popolazione nell’incertezza. Fratelli d’Italia chiede all’Esecutivo di assumersi le proprie responsabilità e di fornire il prima possibile agli italiani i chiarimenti che aspettano. Serve massima trasparenza, anche per evitare che il piano vaccinale possa subire rallentamenti».
Lo scrive su Facebook il presidente di Fratelli d’Italia Giorgia Meloni.
