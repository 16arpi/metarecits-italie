Global compact, Meloni a Salvini: In piazza dite che siete contrari ma in Parlamento votate con sinistra?

«Lega, Pd, M5S e Leu bocciano in aula alla Camera l’ordine del giorno di Fratelli d’Italia che chiede di non stanziare fondi per il global. Caro Salvini, io non capisco: se in piazza dite che siete contrari al global compact, perché in Parlamento votate con la sinistra e bocciate tutte le nostre proposte che chiedono di non aderire a questo patto che spalanca le porte all’immigrazione selvaggia?».
Lo scrive su Facebook il presidente di Fratelli d’Italia, Giorgia Meloni. Il leader di FdI, nel corso del suo intervento in aula in sede di discussione dell’ordine del giorno di Fratelli d’Italia aveva sottolineato che «il global compact è esattamente quello che serve a chi ha utilizzato l’immigrazione irregolare in questi decenni per coronare il grande disegno della speculazione finanziaria, di privare nazioni e popoli della loro identità. Fratelli d’Italia chiede il voto in aula e chiediamo a chi condivide con noi la difesa dei confini, di votare contro la sottoscrizione dell’Italia al Global Compact».
https://www.facebook.com/FdI.paginaufficiale/videos/271111530270595/
