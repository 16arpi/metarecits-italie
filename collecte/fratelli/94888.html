Governo, Meloni: incomprensibile nuova ipotesi larghe intese

“Il caso Marò è solo l’ultimo dei fallimenti inanellati dal Governo Monti, uno degli Esecutivi peggiori della storia repubblicana italiana. Oggi questo scempio viene avvalorato dai dati del rapporto di Bruxelles per l’occupazione secondo cui le famiglie italiane sono quelle che in Europa hanno subito di più la crisi, con il 15% della popolazione in difficoltà economica e da quelli dell’Ocse che parlano di un cuneo fiscale che arriva a sfiorare il 50%.
  
È in ragione di questo disastro che non comprendiamo come si possa considerare una soluzione per l’Italia quella di un nuovo governo che metta insieme forze politiche completamente diverse”.
 
È quanto dichiara Giorgia Meloni, fondatore di Fratelli d’Italia.
Roma, 26 marzo 2013
