PMI, Zucconi: Aziende italiane muoiono, giganti del web crescono. Governo si dimetta

“La Cgia riporta che il fatturato delle Pmi italiane è crollato del 13,5%, una cifra pari a 420 miliardi di euro, mentre il fatturato dei giganti del web è aumentato del 17% solo nel primo semestre. I “ristori” stanziati dal governo coprono una minima parte di quello che le imprese italiane hanno perso, senza che le multinazionali digitali vengano tassate appropriatamente. I numeri della Cgia certificano il fallimento totale delle politiche giallo-rosse. Non hanno saputo gestire la crisi sanitaria, sono incapaci anche di fronte alla crisi economica che sta investendo l’Italia. Per il bene della nostra Nazione questa compagine di Governo deve prendere atto del proprio fallimento, dimettersi e ridare urgentemente agli italiani il diritto di voto”.
Lo dichiara Riccardo Zucconi, deputato di Fratelli d’Italia e Capogruppo FdI in commissione Attività produttive.
