Marò, Cirielli: Eliminare missioni anti-pirateria da decreto

«Fratelli d’Italia non potrà votare un decreto che contiene ancora le missioni nell’Oceano Indiano, per quanto sta accadendo ai nostri due marò, Massimiliano Latorre e Salvatore Girone». È quanto ha annunciato Edmondo Cirielli, deputato di Fratelli d’Italia, nel corso dell’audizione del ministro degli Esteri, Emma Bonino, alle Commissioni riunite Esteri-Difesa.
  
 
«L’Italia – spiega – non può partecipare a tali missioni se il Paese che ne beneficia maggiormente, l’India, ci considera una Nazione che sviluppa azioni di pirateria».
«E’ necessario, pertanto, essere fermi su questa posizione ed eliminare le missioni “Ocean Shield” e “Atalanta” dal decreto. Rifinanziarle sarebbe un errore molto grave». 
Roma, 11 febbraio 2014 
