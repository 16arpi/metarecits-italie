Nasce il coordinamento nord-est di Fratelli d&#8217;Italia &#8211; Alleanza Nazionale

Nel corso di un incontro tenutosi in data odierna presso la sede del Consiglio regionale del Veneto tra i tre coordinatori regionali del partito, Sergio Berlato per il Veneto, Marika Poletti per il Trentino e Fabio Scoccimarro per il Friuli Venezia Giulia, è stata annunciata la costituzione del Coordinamento nord-est del partito Fratelli d’Italia – Alleanza Nazionale, con l’obiettivo di ottenere un più efficace radicamento del Partito sul territorio. I componenti del Coordinamento hanno manifestato la necessità di creare una più ampia sinergia tra territori con specificità ed esigenze spesso comuni, anche per sfruttare a pieno le potenzialità e dimostrare le capacità e la forza delle comunità umane e politiche che guidano il partito nelle tre regioni. I coordinatori lavoreranno per creare le condizioni perché si possano dare risposte ancora più efficaci alle imprese e alle famiglie del nord est. Il neonato coordinamento sarà un elemento di aggregazione importante all’interno dell’intero centro destra. Gli aderenti specificano che così come il Coordinamento nord-est nasce dalla volontà di privilegiare ciò che unisce e non ciò che divide, stesso modus operandi e stesso impegno saranno utilizzati nell’aggregare le forze di centro destra in vista delle prossime scadenze elettorali. Quando il cento destra si divide lascia spazio alla peggiore sinistra progressista. Il centro destra deve tornare ad anteporre gli interessi del Paese a quelli dei singoli partiti. L’azione politica del Coordinamento sarà indirizzata al raggiungimento di questi ambiziosi obiettivi per tornare a governare il Paese. In quest’ottica la prima attività del Coordinamento sarà rivolta al sostegno del NO al referendum costituzionale del 4 dicembre p.v.
Venezia, lì 16 novembre 2016
Per il Coordinamento Nord Est FdI-AN Sergio Berlato, Marika Poletti, Fabio Scoccimarro
