Agricoltura, Ciaburro: Fdi si astiene sul Pdl

“Fratelli d’Italia annuncia la propria astensione al progetto di legge sull’agricoltura contadina, un comparto fondamentale e che fornisce un ruolo a molte famiglie. Secondo l’ISTAT, l’1,7milioni di aziende agricole, oltre il 30% del totale, è gestito da nuclei familiari. FDI ha avanzato molte proposte ma solo alcune sono state raccolte dalla maggioranza: agevolazione delle convenzioni tra privati e pubblica amministrazione, valorizzazione e gestione dei terreni, riconoscimento del diritto dei proprietari. Fratelli d’Italia si dimostra ancora una volta una opposizione patriottica e responsabile”.

Così Monica Ciaburro, deputato di Fratelli d’Italia intervenendo in Aula in dichiarazione di voto sulla proposta di legge sull’agricoltura contadina.
