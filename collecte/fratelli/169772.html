Istat: occupazione record, stracciati auspici Pd e M5s

“Sale l’occupazione, scende ancora la disoccupazione: anche oggi arrivano dei numeri che stracciano i peggiori auspici delle opposizioni che speravano in un futuro catastrofico per l’Italia guidata dal governo Meloni. A dicembre 2023 l’Istat ha registrato un aumento di 456mila occupati rispetto al dicembre dell’anno precedente. A fronte dell’occupazione che sale al 61,9%, scendono sia la disoccupazione giovanile al 20,1%, che quella totale al 7,2%, livello più basso dal 2008. La strada dell’immobilismo, di bonus fallimentari e di misure assistenzialistiche tanto cara a Pd e M5s è stata definitivamente archiviata: la rotta per il rilancio dell’occupazione finalmente è stata intrapresa”. Lo dichiara il capogruppo di Fratelli d’Italia alla Camera dei deputati, Tommaso Foti.
“Grazie al governo Meloni ancora numeri record per l’occupazione in Italia: 456mila posti di lavoro in più rispetto al dicembre dell’anno scorso. Scende anche la disoccupazione sia giovanile che totale”. Lo ha dichiarato ai tg il vice Capogruppo di Fratelli d’Italia alla Camera dei deputati, Augusta Montaruli.
“A dicembre nuovo record di occupati, 23,75 milioni. Rispetto a dicembre 2022, il numero di occupati aumenta del 2%, pari a 456mila unità in più. Questi i dati che l’Istat ha diffuso oggi in merito all’occupazione nella nostra Nazione. L’occupazione che cresce con questa forza evidenziata dai numeri la dice lunga sull’impegno e la costanza che il Governo a guida Giorgia Meloni sta portando avanti”, così Mauro Rotelli, deputato di Fratelli d’Italia e presidente della Commissione Ambiente alla Camera.
“Questi risultati sono motivo di orgoglio per la nostra Nazione e alimentano speranze per il futuro, nonostante le previsioni pessimistiche di alcuni, e confermano che le politiche del governo Meloni stanno dando i loro frutti, delineando un quadro economico più solido e promettente per il Paese”. Lo dice il deputato di Fratello d’Italia, Antonio Giordano.
“L’Italia sta dimostrando di avere le risorse e la volontà per superare le sfide più difficili. Con il sostegno del governo e l’impegno di tutti i cittadini, possiamo costruire un’Italia più forte e prospera per le generazioni a venire”, aggiunge Luca Sbardella, deputato di Fratelli d’Italia.
“Continueremo a impegnarci su questa strada convinti che l’unico modo per combattere la povertà è sostenere una crescita economica duratura, inclusiva e sostenibile che assicuri piena occupazione e lavoro dignitoso per tutti”, afferma il deputato di Fratelli d’Italia, Silvio Giovine.
