Riforme, Meloni: A Italia serve intervento strutturale, non pastrocchio con finalità elettorali

«L’Italia ha bisogno di una riforma seria e organica nell’assetto dello Stato, che tenga conto delle esigenze di maggiore efficienza, di maggiore governabilità e di riduzione dei costi della politica.
  
 Tutto questo non si fa con provvedimenti puntuali e scollegati tra loro ma con un intervento strutturale e che abbia una visione di insieme. Con la maldestra riforma del Senato voluta da Renzi rivediamo i presupposti della catastrofe già fatta dalla sinistra con la riforma del titolo V. un pastrocchio che ha peggiorato l’intero funzionamento dello Stato e al quale si tenta ancora adesso di porre rimedio. Quando il governo e le altre forze politiche vorranno realmente affrontare in modo serio la modifica del nostro assetto costituzionale Fratelli d’Italia-Alleanza nazionale sarà felice di dare il proprio contributo, a cominciare dalla trasformazione dell’Italia in una Repubblica presidenziale. Per ora invece ci teniamo fuori da questa goffa operazione che sembra mossa solo finalità elettorali».
Lo dichiara il presidente di Fratelli d’Italia- Alleanza nazionale, Giorgia Meloni.
Roma, 31 marzo 2014
 
 
