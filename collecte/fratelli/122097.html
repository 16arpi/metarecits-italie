Covid, Meloni: Conte risponda in Parlamento a 10 domande FdI su piano pandemico

“È dal mese di agosto che Fratelli d’Italia chiede al governo di fare chiarezza sul caso del piano pandemico. Abbiamo presentato interrogazioni, risoluzioni, richieste di accesso agli atti, fino ad arrivare al ricorso al Tar. L’unica risposta che abbiamo ottenuto dall’Esecutivo è stato un silenzio inquietante. Per questo oggi FdI ha convocato una conferenza stampa e ha posto pubblicamente al Governo 10 domande. Il presidente Conte risponda e lo faccia in Parlamento: gli italiani meritano chiarezza”.
Lo dichiara il presidente di Fratelli d’Italia, Giorgia Meloni.
