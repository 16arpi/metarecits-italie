MPS, Lollobrigida: grazie a forze politiche che hanno sostenuto commissione inchiesta Rossi




“Finalmente, dopo otto anni dalla morte di David Rossi, è stata approvata dalla Camera a larghissima maggioranza l’istituzione della Commissione di inchiesta sulla scomparsa del manager del Monte dei Paschi di Siena. Una Commissione che dovrà chiarire una vicenda dai contorni oscuri. Un particolare ringraziamento al collega di Fratelli d’Italia Walter Rizzetto, primo firmatario della proposta, e a tutte le forze politiche che hanno sostenuto e votato l’istituzione della Commissione di inchiesta. Abbiamo insistito per arrivare a questo obbiettivo e ci siamo riusciti”. 

Lo dichiara il capogruppo di Fratelli d’Italia alla Camera, Francesco Lollobrigida.



