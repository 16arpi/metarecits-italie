M5s, Rizzetto: Dove sono le rendicontazioni degli europarlamentati? Perchè usate l&#8217;assicurazione medica?

“Menis e Patuanelli schiavi di una srl”. “Leggo divertito le dichiarazioni del consigliere di Trieste Menis e del suo sodale Patuanelli. Due persone che si sono piegate e supinamente subiscono i diktat del capo. Ne provo pena e tenerezza. Stamani dicono di aver visto la nostra conferenza stampa, immagino che, quindi, non abbiano nulla da fare ma questo già lo sospettavo. Rispetto alle rendicontazioni controllino pure il mio ultimo versamento, pubblico sulla mia pagina facebook. Ed inoltre vorrei loro fare una domanda: dove sono le rendicontazioni del loro collega eurodeputato Marco Zullo? E di tutti gli europarlamentari? Sul passato inoltre ricordo ai due signori che il sottoscritto ha sempre e volentieri scucito di suo per l’organizzazione del M5S in Regione. E come si spiegano poi il largo utilizzo della tanto vituperata assicurazione medica dei parlamentari da parte dei loro vitelli d’oro? Schiavi di una srl che rispetto a quanto affermano potrebbero essere tranquillamente querelati. Mi fermo qui poiché potremmo scrivere una enciclopedia sulla loro impreparazione ed inadeguatezza, palesata con un ottimo risultato alle comunali di Trieste”. E’ quanto dichiara il deputato di Fratelli d’Italia-Alleanza nazionale Walter Rizzetto.
