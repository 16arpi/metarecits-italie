Manovra, Rotelli: bene ok a mio Odg su distretto ceramiche

“Esprimo soddisfazione per l’approvazione del mio odg alla Legge di Bilancio che impegna il Governo a valutare l’opportunità di istituire un fondo per l’anno 2022, affinché siano destinate risorse alle imprese operanti nel distretto della ceramica di Civita Castellana, così da contenere gli effetti negativi derivanti dagli aumenti dei prezzi nel settore elettrico e del gas naturale. Queste imprese rappresentano una eccellenza del Made in Italy e questi rincari potrebbero avere inevitabili riflessi negativi anche sul piano occupazionale. Ben venga quindi, l’istituzione del fondo. Fratelli d’Italia vigilerà affinché il governo dia seguito all’impegno preso”.
Lo dichiara Mauro Rotelli, deputato di Fratelli d’Italia.
