P.Chigi, Meloni a Boldrini: Distinguere brave persone da parassiti

  “Cara Presidente Boldrini, distinguiamo le vittime dai carnefici. Se ti rovini giocando alle slot machine e poi tenti di ammazzare una persona onesta che sta facendo il suo lavoro, non sei una vittima. Sei solo un vigliacco. Non credo, sinceramente, che si debba provare compassione per Luigi Preiti. Penso che la compassione si debba per quelli che ce l’hanno messa tutta, con onestà e umiltà, anche se hanno fallito. Che lo Stato debba a questi aiuto, attenzione, solidarietà. Non a quelli che passano la propria vita a rubare soldi ai propri familiari per buttarli al video poker e poi, quando li hanno persi tutti, si mettono a sparare alla cieca. Evitiamo il buonismo fine a se stesso, l’Italia ha bisogno di distinguere le brave persone dai parassiti”.
 
È quanto scrive su Facebook il capogruppo di Fratelli d’Italia alla Camera, Giorgia Meloni.
Roma, 2 maggio 2013
