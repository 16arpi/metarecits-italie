Vigili del fuoco discontinui, Rizzetto: Chiamati in servizio ma non retribuiti da mesi, inammissibile

Walter Rizzetto (FDI-AN), vicepresidente della commissione lavoro alla Camera, denuncia l’abuso che lo Stato sta compiendo nei confronti dei vigili del fuoco discontinui, chiamati in servizio ma non retribuiti da mesi. “Non è ammissibile –  continua Rizzetto – che una pubblica amministrazione si avvalga del lavoro di persone, tra l’altro già precarie, non curandosi di corrispondere regolarmente le paghe e le indennità dovute. I richiami in servizio dei vigili del fuoco discontinui quando vengono autorizzati devono prevedere le risorse finanziarie necessarie per il pagamento degli stipendi. Questa categoria di lavoratori già da tempo attende una stabilizzazione che, ad oggi, è stata negata. Ora il governo-  conclude il vice presidente- intervenga immediatamente per porre fine allo sfruttamento del lavoro di queste persone pagando quello che gli spetta di diritto”.
