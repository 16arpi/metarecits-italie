Esteri, Cirielli: FdI abbandona commissione, da Bonino nessuna parola per i marò

«Il gruppo di Fratelli d’Italia ha abbandonato la commissione Affari Esteri in segno di protesta nei confronti del ministro Emma Bonino». È quanto dichiara Edmondo Cirielli, deputato di Fratelli d’Italia e componente della III Commissione Affari Esteri della Camera. «Nel corso della sua audizione sul semestre di presidenza italiana del Consiglio dell’Unione europea – spiega – il ministro non ha speso neanche una parola sulla vicenda dei due marò, Massimiliano Latorre e Salvatore Girone, detenuti illegalmente in India ormai da due anni.
  
È la dimostrazione del totale disinteresse e dell’irrilevanza del caso per il Governo Letta. È grave che nelle politiche estere italiane nell’Unione Europea non ci sia la vicenda Marò. Una vera vergogna. Fratelli d’Italia ne chiede, pertanto, le dimissioni da ministro».
 
Roma, 21 gennaio 2014  
