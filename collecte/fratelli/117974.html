Coronavirus, FdI: Si affronti questione affitti per strutture commerciali e turistiche

Su lavoratori autonomi governo fa figli e figliastri

“In un periodo di grandi difficoltà economiche per i cittadini il governo venga incontro ai titolari delle attività commerciali e turistiche affrontando la questione degli affitti. Inoltre, nel testo fantasma del decreto ‘Cura Italia’, fa rumore la somma di 600 euro una tantum prevista per i lavoratori autonomi, non solo per l’importo ma anche perché non sara’ indirizzata a tutti ma solo a coloro che hanno una gestione pensionistica Inps. Insomma, il governo con questo decreto non solo aumenta la burocrazia e la confusione, pensiamo alla nuova autocertificazione che dovranno presentare coloro che usciranno di casa per lavorare o fare la spesa, ma distingue anche in figli e figliastri i lavoratori autonomi”.
Lo dichiarano in una nota congiunta i deputati di Fratelli d’Italia Francesco Acquaroli, Riccardo Zucconi, Maria Teresa Baldini e Alessio Butti.
