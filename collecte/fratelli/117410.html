Fondazione An: Domani a Milano prende il via corso di formazione politico culturale

Inizia domani, sabato 8 febbraio, a Milano il corso di Formazione politico-culturale organizzato dalla Fondazione Alleanza Nazionale. Alle lezioni, che si terranno a sabati alternati, parteciperanno diverse personalità di eccellenza nelle aree ‘Comunicazione e Marketing Politico’, ‘Storico-Culturale’ e ‘Identitaria’ tra le quali Walter Pancini e Sylos Labini, i professori Francesco Alberoni e Giuseppe Parlato, il direttore dell’istituto demoscopico EMG Acqua Fabrizio Masia, l’amministratore di IPSOS Italia Nando Pagnoncelli, i giornalisti Gennaro Malgeri, Pietrangelo Buttafuoco, Luca Telese, Fausto Biloslavo, Giordano Bruno Guerri e Adriano Scianca, il senatore Maurizio Gasparri e il presidente della Fondazione AN Giuseppe Valentino. La lezione di domani, che si terrà presso il Circolo Filologico Milanese (via Clerici 10), si aprirà alle ore 10.30 con l’illustrazione del vicepresidente del Senato Ignazio La Russa.
Lo comunica una nota dell’ufficio stampa del senatore Ignazio La Russa.
