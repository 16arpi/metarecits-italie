Sanità, Giorgia Meloni nomina la campana Carmela Rescigno a capo del Dipartimento Nazionale di Fratelli di Italia

Giorgia Meloni ha nominato Carmela Rescigno, consigliere comunale di Camposano e responsabile Enti Locali di Fratelli di Italia a Napoli e provincia, a capo dipartimento nazionale Sanità di Fratelli. La nomina è stata preceduta dalla telefonata della Meloni con cui ha comunicato all’esponente di Fdi la guida della struttura nazionale.
“Sono onorata e orgogliosa della scelta. Ma soprattutto lo considero un incarico di grande responsabilità in una Regione in cui l’assistenza sanitaria è scadente e inadeguata alle richieste dei cittadini. Metterò le mie competenze a disposizione della comunità di Fratelli di Italia e di tutti quei cittadini che si battono per una sanità efficiente e all’avanguardia” ha commentato Rescigno
