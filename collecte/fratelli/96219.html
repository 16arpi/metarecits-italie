Violenza sessuale in centro, De Priamo-Kustermann: Solidarietà a vittima della violenza e ad agenti aggredite

Nonostante l’escalation di violenza che sta vivendo la Capitale negli ultimi mesi, oramai sotto gli occhi di tutti, compresi quelli del Sindaco Marino e della sua Giunta, fortunatamente vi sono servitori dello Stato sempre pronti a sacrificarsi in prima persona per il prossimo.
E’ il caso delle due vigilesse intervenute ieri sera in pieno centro, per soccorrere una ragazza ventenne vittima di uno stupro di gruppo. Le due agenti, nonostante le forti percosse ricevute, con coraggio, hanno interrotto la violenza in corso e grazie al successivo intervento di altri agenti, hanno potuto fermare ed arrestare tre dei quattro stranieri.
  
 
La Costituente di Roma Capitale di Fratelli d’Italia vuole ringraziare le due agenti per il coraggio dimostrato e per la prontezza che hanno avuto nell’intervenire in soccorso della giovane vittima, interrompendo così la brutale violenza, ennesima, consumata per le strade della Capitale.
Oltremodo inviamo la nostra vicinanza alla giovane ragazza, vittima innocente di tale vile e ignobile violenza.
E’ quanto dichiarano in una nota congiunta Andrea De Priamo, Portavoce della Costituente di Roma Capitale ed Alberto Kustermann Kindelan, Delegato alle Relazioni Esterne di Fratelli d’Italia Roma.
Roma, 10 gennaio 2014
