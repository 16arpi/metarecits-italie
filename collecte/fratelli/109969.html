Casinò, Butti: Politica intervenga per riaprire Campione d&#8217;Italia. Ridare serenità a 600 lavoratori e riavviare produttività

“Chiediamo l’immediata riapertura del Casinò di Campione d’Italia, anche in esercizio provvisorio, per ridare serenità ai suoi 600 lavoratori e per riavviare la produttività del comune lombardo. Una chiusura prolungata dell’unica fonte di reddito, sia per i dipendenti che per il ripiano dei debiti, rappresenterebbe un duro colpo per il territorio e per la collettività. Il Casinò, come noto, costituisce un vero e proprio volano trainante per l’economia di tutto il territorio campionese e per questo motivo, Fratelli d’Italia auspica un intervento tempestivo della politica che, dopo i passati governi di sinistra, anche con l’attuale esecutivo grillo-leghista si sta disinteressando alla vicenda di Campione d’Italia”.
Lo dichiara in una nota il deputato di Fratelli d’Italia Alessio Butti.
