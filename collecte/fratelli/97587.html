Riforme, Meloni: Proposta tetto tasse in costituzione già presentata&#8230;

…DA FDI-AN, VINCERE BATTAGLIA PER RIEQUILIBRARE RAPPORTO STATO-CITTADINO. «Apprendiamo con grande piacere la volontà del presidente della Commissione Finanze di Montecitorio, Daniele Capezzone, di proporre un emendamento per introdurre un tetto costituzionale alla pressione fiscale nell’ambito della discussione sulle riforme.
  
Si tratta chiaramente e con ogni evidenza della condivisione della proposta di legge già presentata alla Camera da Fratelli d’Italia-Alleanza Nazionale il 17 giugno 2013, ora assegnata alla Commissione Affari costituzionali, che prevede l’introduzione in Costituzione di un tetto alla pressione fiscale pari al 40% del Pil. Ci auguriamo che, anche grazie al sostegno di Forza Italia, questa battaglia portata avanti da anni da FdI-An per riequilibrare il rapporto tra lo Stato esattore e il cittadino possa finalmente essere vinta».
 
È quanto dichiara il presidente di Fratelli d’Italia-Alleanza Nazionale, Giorgia Meloni. 
Roma, 4 settembre 2014
