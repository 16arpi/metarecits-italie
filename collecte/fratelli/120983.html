Zavoli, Rampelli: Cordoglio per scomparsa. Da giornalista libero ha indagato su anni di piombo

“Il nostro cordoglio per la scomparsa di Sergio Zavoli, giornalista di spessore, impegnato nelle inchieste come ci ricorda ‘La notte della Repubblica’ dove per la prima volta un giornalista libero accende una luce sugli anni di piombo, approfondendo con obiettività i fatti più tragici di quell’esperienza. Ci lascia un maestro del giornalismo italiano”.
E’ quanto dichiara in una nota Fabio Rampelli, vicepresidente della Camera e deputato di Fdi.
