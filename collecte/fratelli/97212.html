Ballottaggi, Taglialatela: bilancio positivo in Provincia di Napoli

“Il bilancio che vede trionfare cinque candidati Sindaco su sei comuni chiamati al ballottaggio in Provincia di Napoli sostenuti da Fratelli d’Italia – Alleanza Nazionale o da civiche in cui sono confluiti dirigenti e militanti nostro partito, è più che positivo e non può che vederci soddisfatti”. E’ quanto dichiarato in una nota comune da Marcello Taglialatela, deputato di Fdi-An, e da Luigi Rispoli, portavoce regionale del partito. “Con Ciro Borriello a Torre del Greco, Nando Uliano a Pompei e Pasquale Piccolo a Somma Vesuviana, scelti attraverso le primarie lanciate da Fdi-An, si è data dimostrazione che si vince li dove il centrodestra avvia processi di coinvolgimento dei cittadini nella fase della scelta e della selezione della classe dirigente che dovrà rappresentarli “, ha aggiunto Taglialatela.
  
 
 Sulla stessa lunghezza d’onda Rispoli: “Siamo estremamente soddisfatti del contributo politico e di militanza che Fratelli d’Italia – Alleanza Nazionale è riuscita a dare durante i ballottaggi, oltre del fatto che tre Sindaci su sei sono stati scelti attraverso le Primarie indette dal nostro Partito . A Nola si è invece dimostrato che l’incoerenza non ripaga. La scelta del Candidato Sindaco Vitale di passare dal centro-destra al centro-sinistra lo ha condotto alla sconfitta “.
