Scuola, FdI: Assurda proposta M5s su abolizione ora religione

“Riteniamo assurda la proposta presentata dal M5S al Senato che chiede di abolire l’ora di religione – peraltro facoltativa – per sostituirla con un’ora di educazione civica. Abbiamo approvato convintamente l’introduzione dell’educazione civica come materia obbligatoria ma non certo per usarla come sostitutiva all’ora di religione. Le due materie infatti non sono certo assimilabili anche se hanno entrambe, a nostro avviso, una grande importanza per la crescita valoriali dei nostri giovani”.
Lo dichiarano i deputati di FDI Paola Frassinetti, vicepresidente della Commissione Cultura ed Istruzione della Camera e Ella Bucalo, responsabile FDI del dipartimento scuola.
