Comunali Roma, Donzelli: Bossi con Marchini? Al completo riunione reduci vecchio centrodestra

“Dopo Berlusconi, Fini e Casini, mancava soltanto il sostegno di Bossi: quella di Marchini è una riunione al completo dei reduci del vecchio centrodestra”. E’ quanto afferma il coordinatore dell’esecutivo nazionale di Fratelli d’Italia Giovanni Donzelli, commentando la dichiarazione di Umberto Bossi a favore della candidatura di Alfio Marchini nella corsa a sindaco di Roma.
