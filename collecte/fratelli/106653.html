Manovra, Meloni: Proroga al 2020 della Prodi-Bolkenstein per ambulanti è vittoria FdI

“Dopo anni di battaglia di Fratelli d’Italia è stato approvato stanotte in Commissione Bilancio alla Camera l’emendamento che chiedeva di prorogare al 2020 l’applicazione della direttiva europea Prodi-Bolkestein per gli ambulanti.
È un primo passo di un lunga battaglia che stiamo portando avanti da anni e che vogliamo continuare: quando andremo a Palazzo Chigi ci impegneremo per escludere definitivamente i balneari e il commercio su aree pubbliche da questa scellerata direttiva.
Ora mandiamo a casa il Pd e la sinistra e dare all’Italia un governo di patrioti che difenda il lavoro italiano e la nostra economia”.
È quanto scrive su Facebook il presidente di Fratelli d’Italia, Giorgia Meloni.
