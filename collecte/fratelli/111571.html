Infrastrutture. Marsilio: Flagello Toninelli si abbatte anche su Terzo Valico

“La defenestrazione dell’ingegnere Rettighieri dal Cociv fa chiaramente comprendere come il flagello Toninelli si stia abbattendo sul Terzo Valico, un’altra grande opera destinata ad arenarsi a causa della demagogia e dell’incompetenza del ministro grillino. Non si spiega altrimenti, se non con l’intenzione di bloccare l’opera, la scelta di privarsi di un professionista del calibro di Rettighieri, che come commissario ha risollevato il Cociv dopo gli scandali e assicurato l’avanzamento dei lavori”. Lo dichiara il senatore di Fratelli d’Italia, Marco Marsilio.
