Quirinale, Rampelli: Draghi presidenza Repubblica? Il capo dello stato è garanzia per interessi diffusi

“Siano gli italiani a scegliere il prossimo Presidente della Repubblica attraverso l’elezione diretta del Capo dello Stato. Il Parlamento sia coraggioso e vari la riforma costituzionale in tal senso.
Draghi alla presidenza della Repubblica? Un ottimo manager che ha curato benissimo gli interessi delle banche, essendo pagato per questo, ma quegli interessi non corrispondono e spesso confliggono con quelli deboli e diffusi del popolo italiano. Ha fatto bene Giorgia Meloni a  metterlo in chiaro oggi: Fdi sara garanzia degli interessi nazionali e non di quelli della finanza internazionale”.
E’ quanto dichiara in una nota Fabio Rampelli, vicepresidente della Camera e deputato di Fdi.
