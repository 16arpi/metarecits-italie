Famiglia, Meloni-Iadicicco: FdI a manifestazione 20 giugno&#8230;

…FERMARE AGGRESSIONE IDEOLOGICA DEL GENDER. «Fratelli d’Italia aderisce alla manifestazione indetta dal comitato “Difendiamo i nostri figli”. Saremo in piazza San Giovanni il 20 giugno alle 15.30 assieme alle famiglie italiane per fermare la vergognosa aggressione ideologica del gender che colpisce i più deboli: i bambini. L’ideologia di gender si diffonde subdolamente dietro un presunto contrasto al bullismo ed alla discriminazione, che in realtà si traduce nella manipolazione delle coscienze attraverso teorie prive di qualsiasi fondamento scientifico volte ad affermare un assurdo quanto pericoloso indifferentismo sessuale. Per questo una risposta di popolo così importante merita il sostegno e il plauso di tutti coloro che hanno a cuore il futuro della famiglia, dell’Italia e dell’Europa».
È quanto dichiarano il presidente nazionale di Fratelli d’Italia, Giorgia Meloni, e il coordinatore del Dipartimento Vita e Famiglia di FdI, Federico Iadicicco.
