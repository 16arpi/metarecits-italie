Sblocca cantieri, Foti: Votiamo contro pateracchi di questa maggioranza

“Fratelli d’Italia vota contro i pateracchi voluti da questa maggioranza gialloverde di cui questo decreto è l’emblema”.
Così Tommaso Foti, vicepresidente del Gruppo parlamentare di Fratelli d’Italia intervenendo in aula sullaquestione di fiducia posta dal governo per l’approvazione del decreto Sblocca cantieri.
“Machiavelli – ha concluso Foti – diceva che con le parole non si mantengono gli Stati e in questi mesi e da questa maggioranza noi abbiamo ascoltato solo tante parole e tutte contraddittorie. E i grandi successi che vanta questo governo sono come i fuochi di artificio in pieno giorno: fanno rumore ma nessuno li vede”.
