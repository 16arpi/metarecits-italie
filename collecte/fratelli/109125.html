Romoli, Rizzetto: Fece crescere istituzioni con autorevolezza e passione

“Ettore Romoli ha fatto crescere le istituzioni con la sua autorevolezza e con la sua passione. Una persona elegante, intelligente, dotata di spiccato sarcasmo e simpatia. Si è messo alla prova fino all’ultimo con anima, cuore e corpo perché una delle cose più importanti della sua vita era la politica. E quindi noi innanzi a questa persona non possiamo far altro che alzare il cappello, raccontare quanto ha fatto e raccontare ai nostri figli e a coloro che si avvicinano di questi tempi alla politica quanto persone come Ettore Romoli sono state di peso nel panorama politico”.

Così il deputato Walter Rizzetto, intervenendo in aula a nome del Gruppo di Fratelli d’Italia.
