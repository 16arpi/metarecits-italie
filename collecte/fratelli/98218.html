Natale di Solidarietà 2014 &#8211; A Natale FdI-AN Roma sceglie di stare vicino a chi è più in difficoltà

“In questi giorni di festa, nei quali i romani, famiglie e comunità, si ritrovano per celebrare il Santo Natale, non vogliamo lasciare solo chi vive un momento di difficoltà e rischia di passare le festività senza le gioie e fortune che dovrebbero essere diritto di tutti.

In occasione del Santo Natale, la Costituente di Roma Capitale di Fratelli d’Italia – Alleanza Nazionale ha deciso di promuovere nuovamente, visti gli ottimi risultati dell’anno passato, l’iniziativa del NATALE DI SOLIDARIETA’ , utile strumento per scaldare i loro cuori e, così facendo, continuare a dar seguito a l’impegno sociale che caratterizza la vita di tutti quanti noi cittadini ed Italiani. Abbiamo organizzato una raccolta di alimenti da donare a chi sta affrontando una condizione di vita difficile. Così facendo, vogliamo tutelare le persone fragili quali bambini, donne ed anche le famiglie intere, con una particolare attenzione a coloro che si trovano disoccupati, esodati, o pensionati, persone si in difficoltà, ma che quotidianamente si impegnano per riconquistare la propria libertà e dignità.
Come per gli anni precedenti, durante il mese di dicembre ed in particolare durante le festività natalizie, i volontari di Fratelli d’Italia – Alleanza Nazionale saranno presenti fuori alcuni supermercati , distribuiti in tutti i municipi della Capitale e raccoglieranno generi alimentari di prima necessità ed a lunga conservazione. Inoltre, i circoli romani di Fratelli d’Italia – Alleanza Nazionale, durante questo periodo, resteranno aperti ed a disposizione di coloro che vorranno contribuire con la consegna di alimenti o anche solamente per ricevere maggiori informazioni circa l’iniziativa di solidarietà.
Di seguito, alcune informazioni utili per aderire all’iniziativa.
Cosa raccogliere:
pasta, riso, latte a lunga conservazione, caffè, acqua minerale, farina, fette biscottate, zucchero, sale, olio, tonno, pomodori pelati, carne e legumi in scatola, biscotti, prodotti per l’infanzia; possono essere utili anche coperte, giochi in buone condizioni, per l’infanzia ed adolescenza, passeggini, culle e fasciatoi.
Per ulteriori informazioni, e conoscere i punti di raccolta organizzati nel proprio municipio, è possibile chiamare l’infoline 3357264655 o scrivere al seguente indirizzo e-mail romacapitale@fratellli-italia.it“
