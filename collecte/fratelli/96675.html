Piemonte: FdI lancia primarie centrodestra, il candidato è Crosetto

“Se ci crede, il centrodestra può vincere la sfida della Presidenza della Regione Piemonte. Ma per crederci deve dimostrare di voler scegliere il candidato più competitivo. Per questo Fratelli d’Italia-Alleanza nazionale ha indetto per il 6 aprile le elezioni primarie per la scelta del candidato alla Presidenza della Regione Piemonte: crediamo che la decisione non spetti, infatti, alle segreterie di partito ma ai cittadini piemontesi.
  
Il nostro candidato è Guido Crosetto, che da tutti i sondaggi sembra essere la persona più amata e più spendibile nel confronto diretto con Sergio Chiamparino. Speriamo che gli altri partiti della nostra possibile coalizione vogliano convergere sulla celebrazione di queste primarie proponendo anche un loro rappresentante e dimostrando che il centrodestra vuole vincere il Piemonte”.
E’ quanto scrive su Facebook il presidente nazionale di Fratelli d’Italia-Alleanza Nazionale, Giorgia Meloni, a margine della conferenza stampa a Montecitorio. 
Roma, 20 marzo 2014
