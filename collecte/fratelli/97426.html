Galan, Rampelli: Non c&#8217;è fumus persecutionis

“Fratelli d’Italia-Alleanza nazionale  ha votato a favore dell’arresto del deputato Giancarlo Galan  non riscontrando il fumus persecutionis. Riteniamo che non vi debba essere differenza di trattamento tra lui e gli altri imputati dell’inchiesta, pur avendo espresso il nostro voto con sofferenza.
  
Siamo sicuri che Galan saprà dimostrare la sua innocenza. Avremmo preferito che gli fosse data la possibilità di essere ascoltato in aula e per questo avevamo chiesto che venisse individuata la pausa estiva come termine invalicabile per portare in aula l’autorizzazione all’arresto. Non sarebbe cambiato nulla. Purtroppo la morbosità della sinistra sulle vicende giudiziarie e la rincorsa al giustizialismo fine a se stesso ha impedito che si facesse questa scelta di buon senso”. È quanto dichiara il capogruppo di Fratelli d’Italia-Alleanza nazionale Fabio Rampelli.
Roma, 22 luglio 2014
