Alitalia, FdI: Governo riferisca urgentemente su aggregazione con Fs

“Lo stillicidio di dichiarazioni quotidiane su Alitalia, su possibili partner pubblici o su presunti vettori stranieri, è dannoso al futuro di quella che noi vogliamo torni ad essere la nostra compagnia di bandiera. Oggi in commissione Trasporti Fratelli d’Italia ha chiesto al Governo di riferire immediatamente in Parlamento per chiarire il piano di aggregazione Alitalia-Fs e le prospettive di integrazione industriale con altri partner”.
È quanto dichiarano i deputati e componenti della commissione Trasporti della Camera Carlo Fidanza e Mauro Rotelli.
