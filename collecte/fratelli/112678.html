Meloni: Affermare che ho bestemmiato è diffamazione aggravata, presenterò denuncia per tutelare la mia immagine (video)

«In queste ore sta circolando in rete un video in cui mi si attribuisce di aver pronunciato una bestemmia: una cosa che è quanto di più lontano ci possa essere dalla mia sensibilità. Affermare che io abbia bestemmiato costituisce una vera e propria diffamazione aggravata dall’attribuzione, nei miei confronti, di un fatto specifico e dal mezzo della stampa. È mia ferma intenzione presentare una denuncia per tutelare la mia immagine personale e politica, non escludendo anche la richiesta di risarcimento danni in sede civilistica. Vorrei lanciare un appello a quei giornalisti che fanno disinformazione: siate seri. Se proprio dovete far polemica, che almeno non usiate simili strumentalizzazioni».
È quanto dichiara il presidente di Fratelli d’Italia, Giorgia Meloni.



