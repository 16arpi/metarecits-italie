Fase 2, Meloni: Ok ipotesi ristoro affitti di tre mesi, servono contributi a fondo perduto come FdI chiede da tempo

«Bene l’ipotesi annunciata dal Governo di ristorare integralmente gli affitti di tre mesi di tutte le attività che hanno subito un calo di fatturato. Servono contributi a fondo perduto come Fratelli d’Italia chiede da tempo. Il Parlamento ha autorizzato scostamenti di bilancio per 80 miliardi, una capacità di manovra mai vista in precedenza. I soldi ci sono (anche se in deficit) e vanno spesi subito per sostenere il nostro tessuto produttivo e difendere i posti di lavoro. Per iniziative serie Fratelli d’Italia c’è». 
Lo scrive su Facebook il presidente di Fratelli d’Italia, Giorgia Meloni.
