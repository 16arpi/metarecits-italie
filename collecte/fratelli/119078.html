FdI: Procaccini guida dipartimento Ambiente, ‘grazie a Meloni per fiducia’

“La sostenibilità ambientale, un più equilibrato utilizzo delle risorse, l’innovazione tecnologica e una attenta programmazione delle politiche economiche, rappresentano esigenze da cui non si può prescindere nelle pianificazioni a livello nazionale e locale. FDI conferma il suo impegno verso tematiche fondamentali, per questo ringrazio Giorgia Meloni per avermi affidato la guida del Dipartimento Nazionale Ambiente di FDI”. Così  l’europarlamentare di FDI, Nicola Procaccini.  “La grande attenzione alla salvaguardia dell’ambiente e alla parallela valorizzazione delle risorse naturali e paesaggistiche del territorio, sono riferimenti che hanno sempre guidato il mio impegno politico e la mia esperienza di amministratore locale. Oggi ricopro il ruolo di parlamentare europeo in una stagione che avrebbe dovuto dipanarsi all’insegna della tutela ambientale, ma che la sopravvenuta emergenza sanitaria ci costringe ad affrontare con realismo, senza derive ideologiche.
D’altra parte, per un partito conservatore come il nostro, la difesa del patrimonio ambientale cammina di pari passo con la tutela del patrimonio economico, culturale e spirituale della nostra nazione. Ascolterò le istanze dei vari territori”.
