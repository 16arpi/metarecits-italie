Immigrati, Delmastro: sinistra continuità del Governo Draghi con Conte bis

“Nell’era dei “migliori” triplicano gli sbarchi. Ad oggi sono sbarcati 8500 clandestini a fronte dei 2800 dello scorso anno. Mentre gli italiani rimangono reclusi in casa e le attività vengono chiuse secondo scriteriati codici Ateco, i clandestini sono liberi di sbarcare. La “sinistra” continuità del Governo Draghi con il Governo Conte bis è sempre più evidente e inquietante. Chiudere i confini e aprire le attività è il programma di Fratelli d’Italia che, a seguito di questi dati impietosi, conferma la sua collocazione all’opposizione di un Governo che apre i confini e chiude le attività”
Lo dichiara Andrea Delmastro, deputato di Fratelli d’Italia commentando l’articolo pubblicato questa mattina dal quotidiano Leggo sui dati degli sbarchi avvenuti in Italia nei primi tre mesi dell’anno.
