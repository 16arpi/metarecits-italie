Carige, Osnato: Governo gialloverde come PD di Renzi e Boschi.

Fratelli d’Italia unico partito a votare contro
“Fratelli d’Italia è l’unico partito a votare contro il dl Carige. Il governo gialloverde contraddice i propri principi e le proprie battaglie degli ultimi anni per comportarsi esattamente come il PD di Renzi e della Boschi: il decreto è identico a quello già visto per il caso Montepaschi. Non c’è nulla per garantire i risparmiatori, nulla per garantire il livello occupazionale, nulla per rendere più accessibile il credito a famiglie e imprese. Insomma, è l’ennesimo favore alle solite consorterie politico-economiche che da anni depredano il risparmio degli italiani”.
Lo dichiara Marco Osnato, deputato di Fratelli d’Italia e capogruppo FDI in commissione Finanze.
