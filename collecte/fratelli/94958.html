Crisi, Crosetto: Naif le dichiarazioni di Draghi sulla sofferenza delle imprese

“Talvolta rimango sconcertato dalle dichiarazioni di Mario Draghi, poiché mi sembrano di assoluto buonsenso, ma rasentano il naif, come se il governatore della BCE si fosse svegliato un minuto prima da un sonno di mesi. Se solo ora si accorge che le PMI soffrono e che l’erogazione di credito avviene a tassi tali da aumentare i problemi delle aziende che ne hanno già per la crisi in atto, sarebbe opportuno che evadesse da Francoforte e facesse un giro in incognito in una zona artigianale o industriale a caso in Italia.
  
Così saprebbe oggi quello che le statistiche dei suoi uffici probabilmente gli consegnerebbero tra sei mesi o un anno. Se invece i suoi impegni gli rendono impossibile una “gita” nel mondo reale, gli consiglio una telefonata a Squinzi, a Rete imprese Italia o alla Coldiretti”.
È quanto dichiara il coordinatore nazionale di Fratelli d’Italia, Guido Crosetto.
Roma, 15 aprile 2013
