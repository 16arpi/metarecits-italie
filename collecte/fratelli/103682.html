Verri, Rizzetto: Interrogazione al min. Minniti su mancata copertura assicurativa

“Per pagare le cure a cui dovrà sottoporsi l’agente Verri il ministero dell’Interno si attivi. Non è ammissibile che un agente, nel pieno esercizio delle sue funzioni che con il suo intervento ha impedito che ci fossero ulteriori vittime, debba far fronte da solo alle costosissime cure  in quanto  privo di copertura assicurativa. Le condizioni in cui operano le forze dell’ordine e le forze armate sono già terribili, privi di mezzi strumentali adeguati. Questo è l’ennesimo esempio di una politica troppo lontana dalle esigenze di chi tutela i cittadini e l’ordine pubblico. Ci auguriamo che il ministro Minniti voglia recuperare coprendo le spese sanitarie dell’agente gravemente ferito”. È quanto ha dichiarato il deputato di Fratelli d’Italia-Alleanza nazionale Walter Rizzetto che ha depositato un’interrogazione al ministro dell’Interno Marco Minniti.
