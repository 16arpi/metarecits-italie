FdI, Fidanza: Censura facebook precedente pericoloso

«La censura sul video di “Atreju” postato oggi dal leader di Fratelli d’Italia Giorgia Meloni e oscurato da Facebook è un precedente pericoloso: è doveroso che in situazioni del genere le istituzioni intervengano pretendendo condizioni normali di libertà nella diffusione di legittime opinioni e iniziative politiche”. E’ quanto afferma il responsabile Enti locali di Fratelli d’Italia Carlo Fidanza.

«Sottovalutare limitazioni del genere significa accettare il principio arbitrario che uno strumento di informazione, per di più un social network così popolare, possa essere controllato politicamente – aggiunge Fidanza – l’Italia ha per questo il dovere di intervenire e chiedere il rispetto e la tutela delle legittime opinioni politiche di tutti. Evidentemente le grandi multinazionali, anche quelle del web, hanno capito che governo italiano è debole e incapace di farsi rispettare – conclude Fidanza – ancora più grave è che questo accada per le opinioni espresse dalle forze che rappresentano le opposizioni legittimamente elette in Parlamento».
