Governo, La Russa: Conte da avvocato del popolo a giudice del divorzio

FDI mai al governo senza prima passare per voto popolare
 
“Il presidente del Consiglio Giuseppe Conte che in queste ore sta ricevendo con incontri separati Luigi Di Maio e Matteo Salvini più che l’avvocato difensore del popolo sembra essere il giudice di un divorzio”.
Così Ignazio La Russa, senatore di Fratelli d’Italia intervenendo a L’Aria che tira in onda su La7.
“Spero – ha aggiunto il senatore di FDI – che si prenda atto che sia meglio mandare a casa un governo in cui una parte condanna come ‘porcate’ le scelte che l’altro alleato propone e che finora ha votato e che si torni appena possibile a dare agli elettori la possibilità di scegliere un esecutivo che abbia un programma chiaro e condiviso”.
“Premesso – ha concluso La Russa – che da sempre siamo contrari a qualunque governo tecnico perché per noi una soluzione tecnica è peggiore di qualsiasi governo politico, Fratelli d’Italia non entrerà mai in un governo senza prima passare per il voto popolare”.   
