Manovra: bene ok a nostro Odg su Caterpillar Jesi

“Esprimiamo soddisfazione per l’approvazione dell’odg di Fratelli d’Italia che impegna il governo ad intervenire con urgenza in merito alla gravissima situazione della Caterpillar di Jesi, anche attraverso “la convocazione di un tavolo nazionale con i ministeri competenti”. E’ necessario tutelare i 270 lavoratori dello stabilimento sui quali dallo scorso 10 dicembre, senza alcun segnale di crisi, è piombata la procedura di mobilità e l’imminente chiusura del sito. Un segnale forte di unità da parte di tutte le forze politiche impegnate su tutti i fronti a portare sui tavoli nazionali la vertenza, che rappresenta un gravissimo e pericoloso precedente di decisione unilaterale da parte di una proprietà “fantasma”, contrario ad ogni principio costituzionale di tutela del lavoro e al rispetto della dignità di lavoratori, territorio e istituzioni. L’unitarietà delle forze politiche si è registrata ieri nel corso dell’incontro fortemente voluto dal presidente della Regione Marche, Francesco Acquaroli, che ha visto la partecipazione di tutti i parlamentari marchigiani insieme alle rappresentanze sindacali”.

Lo dichiarano i deputati di Fratelli d’Italia e primi firmatari dell’Odg, Giovanni Donzelli, Lucia Albano e Rachele Silvestri.
