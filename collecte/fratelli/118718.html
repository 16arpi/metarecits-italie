Coronavirus, Meloni: 65 membri Governo, 15 task force e oltre 450 consulenti ma ancora nessuna traccia decreto aprile


«Il Governo Conte è composto da 65 membri tra premier, ministri, viceministri e sottosegretari. A questi si aggiungono staff, segretari generali, capi di gabinetto, segreterie tecniche, uffici legislativi e dirigenti di ogni ordine e grado della Presidenza del Consiglio e dei Ministeri. Non solo: abbiamo anche ben 15 task force, ripeto 15, composte da oltre 450 tra esperti e consulenti. Oggi è domenica 19 aprile ma del famigerato “decreto aprile”, annunciato a marzo insieme al Cura Italia, non c’è ancora traccia: perché? Qualcuno può dirci cosa sta facendo questo esercito di persone? Famiglie e imprese aspettano». 
Lo scrive su Facebook il presidente di Fratelli d’Italia Giorgia Meloni. 
