Europee, Meloni: Renzi a Sassuolo per campagna elettorale&#8230;

…NON SORPRENDE. DAL SUO ARRIVO A PALAZZO CHIGI HA FATTO SOLO CAMPAGNA ELETTORALE. «Se Renzi ha ritenuto opportuno venire a Sassuolo evidentemente il Pd e la sinistra non sono poi cosi convinti di vincere. Tuttavia non mi stupisce sapere che oggi il presidente del Consiglio sia qui in Emilia Romagna per fare la campagna elettorale:
  
è dal suo arrivo a Palazzo Chigi che Renzi fa solo campagna elettorale. Se magari iniziasse ad occuparsi dei problemi degli italiani non sarebbe male, anche perché fino ad ora gli unici provvedimenti che ha approvato sono la depenalizzazione della droga e l’abolizione del reato di immigrazione clandestina. Anche gli 80 euro in busta paga sono un’operazione per fidelizzare un pezzo di elettorato per la quale non ci sono coperture economiche. E questo, nel breve termine, significa solo due cose: più tasse o più debito. Lo abbiamo già visto nella Prima Repubblica, quando per fare marchette elettorali ci hanno lasciato uno dei debiti pubblici più alti del mondo».
Lo ha detto il presidente di Fratelli d’Italia-Alleanza Nazionale, Giorgia Meloni, interpellata dai giornalisti a margine di un incontro a Modena per sostenere la lista di FdI-AN alle elezioni europee e amministrative.
Modena, 17 maggio 2014
