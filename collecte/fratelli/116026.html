Siria, Meloni: Pd e M5s si sottomettono ad Erdogan e bocciano risoluzione FdI per dire no a Turchia in Europa

«No all’ingresso della Turchia in Europa. Fratelli d’Italia lo sostiene da sempre e oggi in Commissione Esteri alla Camera ha chiesto al governo Conte di assumersi un impegno chiaro per rispondere con fermezza alla guerra di aggressione promossa dalla Turchia contro la Siria e i curdi: chiedere al prossimo Consiglio europeo del 17 e 18 ottobre di bloccare, definitivamente, il negoziato di adesione di Ankara alla UE. Nonostante i proclami del ministro Di Maio, Pd e M5S hanno bocciato la nostra risoluzione e hanno ribadito la loro sottomissione al sultano Erdogan. Vergognoso».
È quanto dichiara il presidente di Fratelli d’Italia, Giorgia Meloni.
