MPS, Galantino: grazie a Fdi al via commissione inchiesta morte David Rossi

“Oggi, a distanza di 8 anni dalla scomparsa di David Rossi, grazie alla perseveranza del collega Rizzetto e di Fratelli d’Italia, questa Commissione d’inchiesta è stata finalmente calendarizzata. Una Commissione che è chiamata a fare luce su una delle pagine più buie della nostra Repubblica ricostruendo in maniera puntuale i fatti, le cause e i motivi che portarono alla caduta dalla finestra del proprio ufficio nella sede del Monte dei Paschi di Siena e le eventuali responsabilità di terzi. Se in questi anni di indagini ci sono stati degli errori, anche gravi, è giusto che sia verificato, per dare quelle risposte che la famiglia attende da anni”.
Così Davide Galantino, deputato di Fratelli d’Italia intervenendo in Aula sull’istituzione della Commissione d’inchiesta per la morte di David Rossi.
