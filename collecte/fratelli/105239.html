Migranti, Meloni: Unica soluzione è blocco navale Ue per impedire partenze barconi

“La sinistra che parla di fermare l’immigrazione è credibile come un tacchino che parla di tecnica delle acrobazie aeree. Lo ripetiamo da anni: l’unica soluzione reale per fermare l’invasione è un blocco navale europeo al largo delle coste libiche, il resto è solo inutile propaganda. La nuova proposta ventilata da Gentiloni e Minniti di impedire alle navi delle Ong straniere di entrare nei porti italiani è semplicemente una idiozia. È molto più difficile (e inumano) impedire a una nave carica di immigrati di entrare in un porto italiano piuttosto che impedire ai barconi di partire, senza contare che rimarrebbe comunque il problema delle navi delle missioni europee pienamente autorizzate (dai deliranti accordi firmati dai governi Pd) a portare in Italia tutti i disperati raccolti in mare. Caro Governo, cari Gentiloni, Minniti, Renzi, facciamo così: in tema di immigrazione se volete evitare di fare la figura dei “dilettanti allo sbaraglio”, limitatevi ad attuare le storiche proposte di Fratelli d’Italia. Non chiediamo i diritti sulle nostre proposte”.
Lo scrive su Facebook il presidente di Fratelli d’Italia, Giorgia Meloni.
