Voto amministrative, Taglialatela: Su a Nocera Inferiore, tema segretato segno di un&#8217;indagine della Magistratura

“Durante la missione della Commissione Antimafia presso la prefettura di Salerno ho avuto modo di richiamare l’attenzione del Prefetto e del Procuratore generale della Repubblica sulle gravissime vicende che hanno caratterizzato il voto di domenica 11/6 nel Comune di Nocera Inferiore. Sul tema, la discussione è stata segretata per effetto dell’inchiesta già in corso. La diffusione di video che proverebbero non solo un mercimonio elettorale ma anche la consegna di certificati elettorali presso il comitato elettorale di un candidato nelle liste del sindaco eletto costituiscono un vulnus che impongono non solo gli opportuni accertamenti giudiziari ma anche valutazioni politiche”. E’ quanto dichiara il deputato di Fratelli d’Italia-Alleanza nazionale Marcello Taglialatela componente della commissione Anti-mafia.
