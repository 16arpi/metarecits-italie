Elezioni, Meloni: Chiedo intervento Mattarella su mancata autorizzazione Pontedera a Fdi

«Prove tecniche di regime. In Toscana il sindaco Pd di Pontedera ha negato a Fratelli d’Italia l’autorizzazione per una manifestazione perché sostiene che siamo un movimento che viola il divieto di ricostituzione del partito fascista. Chiediamo al Presidente della Repubblica Mattarella, al Presidente del Senato Grasso, al Presidente della Camera Boldrini, al Presidente del Consiglio Gentiloni, al ministro dell’Interno Minniti un intervento chiaro e netto. Vogliamo sapere se è possibile impedire al quinto partito italiano, presente in Parlamento e che raccoglie milioni di voti di fare campagna elettorale».
Lo dichiara il presidente di Fratelli d’Italia e candidato premier, Giorgia Meloni, in un video pubblicato su Facebook.
