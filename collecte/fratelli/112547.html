Reddito cittadinanza, Lollobrigida: Erogato dal primo giorno di campagna elettorale, è voto di scambio

“Il ministro Di Maio annuncia che le prime erogazioni del reddito di cittadinanza arriveranno il 27 aprile, esattamente il primo giorno della campagna elettorale per le europee. Un caso? No, un vero e proprio voto di scambio.
Il governo ha addirittura posticipato la data inizialmente annunciata del 1 aprile proprio per puntare al massimo collegamento con il voto del 26 maggio. Nemmeno nei momenti più bui della prima repubblica un governo aveva mai agito con tale spregiudicatezza nel tentativo di condizionare una campagna elettorale. Nemmeno Renzi nel 2014 era giunto a tanto. Una vergogna che gli Italiani non potranno ignorare”.
Lo dichiara il capogruppo di Fratelli d’Italia alla Camera, Francesco Lollobrigida.
