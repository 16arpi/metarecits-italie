Roma, Mollicone: Beppe Grillo scaricare ora Virginia Raggi togliendole il simbolo è troppo comodo

“Siete la più grande mistificazione politica che sia mai esistita. Siete un “movimento fake”, eterodiretto da ambienti esterni, senza democrazia interna e lo diciamo nel più assoluto rispetto di chi , in buona fede e per rabbia, vi ha votato e crede in voi. Quella rabbia è la nostra. La stessa rabbia di un popolo a cui viene negato il diritto di scegliere e anche quando pensa di averlo fatto liberamente si accorge di essere stato ingannato. I gesuiti insegnano ” se temi una cospirazione organizzala”. Siete il grande inganno, ma ormai siete stati scoperti.” Lo scrive Federico Mollicone, Responsabile comunicazione FDI sulla sua pagina Facebook.
