Stroili oro, Rizzetto: No alla delocalizzazione sulla pelle dei lavoratori

“Le scelte aziendali di delocalizzazione di Stroili Oro non possono essere prese sulla pelle di lavoratori e famiglie del territorio friulano”. E’ quanto dichiara in una nota il deputato di Fratelli d’Italia, Walter Rizzetto, sul trasferimento di 38 dipendenti da Amaro a Milano deciso dall’azienda a causa dello spostamento degli uffici marketing e commerciali.

“Dobbiamo tutelare questi lavoratori e anche gli altri 160 dipendenti, poiché temiamo che anch’essi potrebbero essere coinvolti da improvvisi trasferimenti se non addirittura dalla perdita del posto di lavoro”. 

“Ho chiesto quindi – ha concluso Rizzetto- con un’interrogazione al Ministro Poletti la convocazione di un tavolo istituzionale di confronto tra l’azienda e le parti sociali per salvaguardare i dipendenti e i loro posti di lavoro”.
