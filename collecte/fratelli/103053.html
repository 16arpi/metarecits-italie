Area Metropolitana, Lollobrigida esulta: Straordinario il risultato di Fratelli d’Italia, dentro Silvestroni, Ghera e Volpi

Francesco Lollobrigida, responsabile organizzativo nazionale di Fratelli d’Italia lo ha definito un “risultato straordinario” e tale appare il responso delle urne per il partito di Giorgia Meloni nell’elezione della Città Metropolitana di Roma Capitale, che ha visto Fdi ottenere addirittura 3 seggi sui 7 andati al centrodestra, che ha chiuso la contesa tallonando le altre forze, coi 5 Stelle fermi a quota 9. “Il responso – ha dichiarato a caldo Lollobrigida – ci conferma il primo partito del centrodestra. Auguri e complimenti a tutti i nostri candidati grazie ai quali il centrodestra torna ad essere competitivo. In bocca a lupo a Marco Silvestroni (primo degli eletti), Fabrizio Ghera e Andrea Volpi che ci rappresenteranno a Palazzo Valentini”. Poderosa la riconferma per il consigliere comunale di Albano, che ha chiuso addirittura al primo posto nella lista, come pure per l’assessore lanuvino, che è riuscito a strappare nuovamente il pass che gli aprirà di nuovo le porte di Palazzo Valentini.
Di seguito l’articolo originale.
Area Metropolitana – Lollobrigida esulta: ‘Straordinario il risultato di Fratelli d’Italia’, dentro Silvestroni, Ghera e Volpi

