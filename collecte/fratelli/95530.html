Borsellino: Sit in FdI davanti al Colosseo

«Per amore non per caso, Paolo Borsellino eroe nazionale». È questo il testo dello striscione che Fratelli d’Italia ha esposto oggi davanti al Colosseo nel corso di un sit in organizzato in occasione del ventunesimo anniversario della strage di Via D’Amelio, nel corso della quale persero la vita Paolo Borsellino e gli uomini della sua scorta. Nel corso della mobilitazione, i militanti e i simpatizzanti hanno letto alcuni dei passi più significativi dei discorsi del giudice palermitano.
«L’esempio di Paolo Borsellino, di Giovanni Falcone e di tutti coloro che hanno dato la vita per combattere la mafia ci ricordano quotidianamente che non esiste sacrificio troppo grande che impedisce, ogni giorno, di compiere il proprio dovere: stare dalla parte della legalità, della giustizia e della libertà», hanno detto Andrea Moi e Daniele Saponaro, organizzatori del sit in e dirigenti giovanili di Fratelli d’Italia. 
Roma, 19 luglio 2013
