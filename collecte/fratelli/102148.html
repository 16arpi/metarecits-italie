Roma, Donzelli: Sondaggi premiano Meloni, Berlusconi chieda ritiro Marchini

“Secondo il sondaggio ‘Demos & Pi’ pubblicato stamani dal quotidiano ‘La Repubblica’, l’unica candidata di centrodestra in grado di andare al ballottaggio a Roma è Giorgia Meloni, data al 23,1%, mentre Marchini è all’11,4%. Numeri confermati dalla rilevazione Ixè per Agorà-Rai3: a Meloni è attribuita una forbice fra il 20 e il 23%, Marchini fra l’11 e il 14%. Se davvero Berlusconi vuole un centrodestra unito domani, dimostri oggi di non voler fare un regalo a Renzi mandando al ballottaggio Giachetti e chieda il ritiro di Marchini, che è solo un candidato di disturbo”. E’ quanto afferma il coordinatore dell’esecutivo nazionale di Fratelli d’Italia Giovanni Donzelli.
