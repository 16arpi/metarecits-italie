Raiway, Rampelli: svendita Raiway con Dpcm?

“Il Dpcm di svendita di Rai Way voluto da Draghi è una scelta sbagliata e assurda, contraria agli interessi nazionali oltre a essere a rischio legittimità vista la gerarchia delle fonti normative italiane… L’infrastruttura tecnologica di Rai Way rappresenta un’eccellenza italiana, un soggetto pubblico, quotato in Borsa, che potrebbe garantire l’accelerazione dei piani di connessione della banda larga, come promosso dal precedente consiglio d’amministrazione Rai. Il governo Draghi decide cambiamenti cruciali per la principale azienda culturale nazionale senza presentare un piano industriale e in assenza di un’analisi a sostegno di questa scellerata decisione. Per Draghi c’è solo da capire a chi e a che prezzo si vogliano cedere le nostre tecnologie”. 
È quanto dichiara il vicepresidente della Camera dei deputati Fabio Rampelli di Fratelli d’Italia.
