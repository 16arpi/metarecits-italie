Voucher, Rizzetto: Il m5s ha votato come il Pd

“Leggo argomentazioni piuttosto bizzarre sul tema da parte del M5S. Ricordo che il M5S ha votato assieme al Pd in commissione la completa decapitazione dello strumento, ha presentato una proposta copia incolla a quella della maggioranza e del presidente Cesare Damiano ed anzi hanno fatto meglio: qualora ci fosse stato un abuso o una distrazione nell’uso dello strumento hanno proposto di assumere a “tempo indeterminato” il prestatore d’opera. Dulcis in fundo, poi, lo stesso M5S si è astenuto dal votare la pregiudiziale, in Aula, dando quindi ossigeno al Governo e non facendo decadere il pessimo decreto. Probabilmente poi si sono resi conto di essere nella confusione più totale e stanno cercando di metterci una pezza, tardiva purtroppo”. È quanto dichiara il deputato di Fratelli d’Italia-Alleanza nazionale Walter Rizzetto, vicepresidente della commissione Lavoro.
