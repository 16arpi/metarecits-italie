Uber, Fidanza: Bene decisione tribunale Milano&#8230;

…UN GIUDICE FA QUELLO CHE IL PD COMPLICE NON HA FATTO. «Finalmente un giudice fa quello che certi politici complici, a partire dal Pd e dal Governo Renzi, non hanno avuto il coraggio di fare: “Uber Pop” è illegale, lo è sempre stato, lo hanno dichiarato fior fior di ministri eppure è stato lasciato proliferare senza interventi repressivi significativi. Oggi è un giorno importante per una battaglia di legalità che in questi anni abbiamo combattuto in pochi. Probabilmente sarà soltanto la prima puntata di una guerra legale che si preannuncia lunga e che vedrà schierati al fianco della multinazionale americana tutti i poteri forti. Intanto però la sentenza venga fatta rispettare da subito. Non siamo contrari all’innovazione, ma questa deve svilupparsi nella legalità, non nella giungla di servizi illegali tollerati».
È quanto dichiara il responsabile nazionale Enti Locali di Fratelli d’Italia-An, Carlo Fidanza, commentando l’ordinanza del Tribunale di Milano con la quale la magistratura ha disposto il blocco del servizio “Uber Pop” su tutto il territorio nazionale con inibizione dalla prestazione del servizio.
