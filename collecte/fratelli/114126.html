Centrodestra, La Russa: Forza Italia chiarisca anziché attaccare Meloni

“Non capisco alcuni commenti di esponenti di Forza Italia all’ottimo intevento di Giorgia Meloni a Napoli. Si lamentano della chiarezza di Giorgia e non si preoccupano di spiegare se sono d’accordo con Micciché, che da sempre interpreta e anticipa la linea di Forza Italia e che stavolta ha indicato nell’accordo con il Pd il futuro di FI. Piuttosto, chiariscano con chi vogliono stare anche in Europa anziché contestare la Meloni perché a Napoli ha ricordato la loro stretta vicinanza con Juncker e la Merkel e la loro alleanza in Europa con i socialisti. Si rendano conto che abbiamo il dovere di dire con verita’ che stavolta è Fratelli d’Italia l’unico voto utile per cambiare questa Europa  e contemporaneamente preparare in Italia un governo senza i 5 Stelle”.
Lo dichiara Ignazio La Russa, senatore di Fratelli d’italia.
