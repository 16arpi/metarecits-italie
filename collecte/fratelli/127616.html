Manovra, Meloni: su tetto contante Draghi in continuità con Conte, Fdi continuerà battaglia contro norma ideologica

“È sbagliata la scelta del Governo Draghi e della sua maggioranza di confermare l’abbassamento del tetto all’uso del contante a mille euro a partire dal 1 gennaio 2022. Fratelli d’Italia aveva proposto con degli emendamenti alla manovra di cancellare e rivedere questo provvedimento, ma sono stati bocciati. Una scelta in perfetta continuità con il Governo Conte, inutile a combattere l’evasione fiscale e che serve solo a drenare risorse dall’economia reale al sistema finanziario. FdI non si arrende e continuerà a combattere la sua battaglia contro una norma ideologica e che rappresenta solo l’ennesimo favore alle banche”.
Lo dichiara il presidente di Fratelli d’Italia Giorgia Meloni.

