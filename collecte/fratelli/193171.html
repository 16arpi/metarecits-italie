Def: debito sottocontrollo nonostante superbonus, Governo rimedia a sciagure passate

“Nonostante la ‘radioattività’ del 110% e di altri bonus edilizi che gravano i conti pubblici di un’ipoteca pesantissima, il Def conferma un debito sempre inferiore al 140% del Pil nel triennio 2024-26. Col passare del tempo le sciagurate misure della vecchia maggioranza Pd-M5s rivelano danni sempre più gravi di quelli stimati in precedenza, ma il Governo Meloni tiene la barra dritta su una questione fondamentale per lo standing internazionale e la capacità di crescita della Nazione”.
Così Marco Osnato, deputato di Fratelli d’Italia, presidente della Commissione Finanze e responsabile economico del partito, a commento delle previsioni contenute nel Documento di economia e finanza approvato in Cdm. “Con il centrodestra di governo sappiamo quanto spendiamo e quanto possiamo permetterci: l’Italia non sarà mai più la cicala d’Europa, inaffidabile e scialacquatrice. Pur fra gli strepiti di chi vorrebbe confermare che la nostra è una repubblica fondata sui sussidi, il Def conferma che siamo all’inizio di un nuovo corso all’insegna della crescita”, conclude Osnato.
