Centrodestra, La Russa: Da Fi e Ncd spettacolo poco decoroso.

“Lo spettacolo poco decoroso che stanno offrendo l’uno contro l’altro esponenti sia del partito di Alfano che di Forza Italia fa dubitare che con loro possa in futuro costruirsi una coalizione vincente di centrodestra.  Insulti reciproci  a parte, resta il fatto che sia Alfano che Forza Italia sembra facciano a gara a coprire il ruolo più o meno nascosto di spalla  di Renzi, capo della sinistra. Noi di Fratelli d’Italia-Alleanza Nazionale mai stati così orgogliosi della nostra autonomia e specificità sempre coerente con l’impegno “mai con la sinistra sempre con gli italiani ” .
  
 
Lo dichiara Ignazio La Russa, presidente di Fratelli d’Italia-AN.
 
Roma, 16 febbraio 2014
 
