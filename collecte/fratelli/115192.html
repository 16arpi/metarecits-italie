Italia &#8211; Francia. La Pietra: Accordi Caen dannosi per pescatori italiani

“Uscire al più presto dagli accordi di Caen, perchè se ratificati, ‘regalerebbero’ alla Francia una parte sostanziosa dei nostri mari più pescosi, provocando perdite ingenti ai nostri pescatori e all’intero settore ittico italiano”. A dirlo il senatore di Fratelli d’Italia, Patrizio La Pietra, componente della Commissione Agricoltura e produzione agroalimentare. “Gli accordi siglati dal governo Gentiloni nel marzo 2015, assegnerebbero alla Francia, tra le alte cose, l’esclusiva economica sulla ‘fossa del cimitero’ tra Ventimiglia e Mentone – dove si riproducono i pregiati gamberoni rossi – e molte altre zone a Nord e Nord Ovest della Sardegna, fondamentali per il sostentamento dei pescatori sardi. L’accordo fortunatamente non è mai stato ratificato dal Parlamento Italiano, ma dato che la Francia ha provato più volte a farne valere i contenuti, chiediamo al governo di uscirne definitivamente” conclude il senatore La Pietra.
