Governo: La Russa, meglio governo di sinistra che uno di larghe intese. Fdi coerente

“Noi di Fratelli d’Italia alle consultazioni diremo che non abbiamo nessuna intenzione di dare la fiducia ad un governo di sinistra, sia pure appoggiato da una parte del centrodestra. E’ nella storia di Fdi: siamo nati dicendo ‘mai con la sinistra, mai più un governo tecnico’ e siamo gli unici che coerentemente non hanno mai cambiato idea su questa linea. Crediamo che sia meglio un governo di sinistra piuttosto che un governo di piccole o larghe intese.
  
Vogliamo un esecutivo che possa mettere in campo il proprio programma senza alibi, senza poter dire che è l’altra parte politica il colpevole che ha impedito l’azione di governo. E gli italiani hanno il diritto di poter scegliere il presidente del Consiglio, un diritto che sono tre volte che gli viene negato”.
Lo ha detto Ignazio La Russa, presidente di Fratelli d’Italia intervenendo a Sky tg24 Pomeriggio.
Roma, 14 febbraio 2014
