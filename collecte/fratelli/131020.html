Governo, Foti: Richetti non tiri in ballo Mattarella

“Agenda esecutivo dettata da italiani il 25 settembre”
“Una gaffe quella commessa dal collega Matteo Richetti, capogruppo di Azione-Italia Viva alla Camera, che ha tirato in ballo il presidente Sergio Mattarella per fare opposizione sulla questione Francia e Italia. Mi permetto di ricordare al collega che la linea di Fratelli d’Italia quando rappresentava l’opposizione, era molto dura e sincera su tanti aspetti, ma costruttiva e di sostegno al governo in politica estera per tutelare sempre l’interesse nazionale. È doveroso infine sottolineare che l’agenda dell’Esecutivo l’hanno dettata gli italiani il 25 settembre e questo non andrebbe mai dimenticato”.

Lo dichiara il capogruppo di Fratelli d’Italia alla Camera, Tommaso Foti.
