Mar Rosso: missione atto di responsabilità governo Meloni

“L’isolamento dell’Italia ipotizzato e auspicato dal Pd è all’evidenza solo nella immaginazione dei suoi dirigenti. La missione navale Ue nel Mar Rosso, a cui l’Italia prenderà parte, oltre ad essere prevalentemente di difesa, è strategica poiché da lì transita circa il 15 per cento del commercio mondiale. È un atto di responsabilità quello adottato dal governo Meloni per evitare che i prezzi delle materie prime schizzino alle stelle, danneggiando così l’economia mondiale, a partire dalla nostra”. 
Lo dichiara in una nota, Tommaso Foti, capogruppo di Fratelli d’Italia alla Camera.
