Calabria, Orsomarso: Puntare su turismo, pesca e agricoltura per rilanciare lo sviluppo in Calabria

“Lavorare per il rilancio del turismo, della pesca e dell’agricoltura, che rappresentano la ‘vera industria calabrese’, è uno dei punti chiave della nostra agenda politica. La Calabria, con le sue specificità e la sua identità, è il vero giardino d’Europa. Deve essere chiaro a tutti: dobbiamo prendere coscienza dell’immenso patrimonio umano, materiale e immateriale di cui la nostra terra gode e concentrare tutti gli sforzi, tutte le risorse, per creare benessere. E possiamo farlo davvero, con una visione strategica complessiva, di breve, medio e lungo termine, per tutelare le nostre specificità e per creare opportunità di lavoro concrete. Dobbiamo rimettere in moto l’economia, partendo da ciò che abbiamo e che tutti ci invidiano, riscoprendo quell’identità calabrese di cui andare fieri”.
Così Fausto Orsomarso, candidato di Fratelli d’Italia alla Camera, a poche ore dall’evento di stasera. A Trebisacce, Orsomarso e i candidati alla Camera e al Senato di Fratelli d’Italia incontreranno i cittadini in piazza Alfredo Lutri.
