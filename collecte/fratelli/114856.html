Immigrazione, FdI: Forze armate a presidiare confini. Presentato emendamento a dl sicurezza bis

“Fratelli d’Italia chiede che le Forze armate siano destinate a presidiare i confini marittimi per fermare il traffico illegale di immigrati”.
Lo dichiara Salvatore Deidda, deputato di Fratelli d’Italia e capogruppo FDI in commissione Difesa che assieme ai colleghi Prisco e Varchi ha presentato un emendamento al dl Sicurezza bis.
“Davanti ai nuovi sbarchi di algerini – aggiunge Deidda – che anche quest’oggi sono arrivati in Sardegna e davanti alla sfida lanciata dalle ONG alle leggi italiane e alla nostra Sovranità, dobbiamo utilizzare tutti i mezzi a nostra disposizione per garantire legalità ed evitare le morti in mare”.
“Dobbiamo contrastare l’arroganza e il cinismo di chi non vuole rispettare le leggi – conclude il deputato di FDI – e la Guardia di Finanza, la Guardia Costiera e le nostre Forze Armate che ringraziamo per i quotidiani sacrifici, sono delle eccellenze che possono e debbono essere schierate in prima linea”.
