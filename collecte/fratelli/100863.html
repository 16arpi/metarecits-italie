Latte, Fidanza: FdI-An in piazza con allevatori

GOVERNO RENZI ATTIVI CON URGENZA POLITICHE DI FILIERA. «Fratelli d’Italia-An ha portato anche questa mattina a Milano la propria solidarietà al presidio delle associazioni agricole (Confagricoltura, CIA e Copagri) davanti ad Assolatte. Finora il Governo Renzi si è rivelato totalmente incapace di far fronte all’emergenza. Ci uniamo ai produttori nel richiedere all’Esecutivo la convocazione urgente di un tavolo di filiera, comprensivo di tutti gli attori dagli allevatori alle industrie, dalle organizzazioni di prodotto alla grande distribuzione organizzata. C’è l’urgenza di assicurare un prezzo dignitoso e in linea con i costi di produzione, ma in prospettiva c’è ancor più la necessità di misure di filiera per rendere più competitivo il nostro comparto latte, sottrarre i nostri produttori al ricatto delle grandi multinazionali e difendere la vera italianità dei prodotti italiani»
È quanto dichiara Carlo Fidanza, già membro della Commissione Agricoltura del Parlamento Europeo e componente dell’Ufficio di Presidenza di FdI-An, che ha guidato la delegazione insieme a Gianpietro Boieri, responsabile agricoltura del partito in Lombardia.
