Procura di Salerno archivia le accuse nei confronti di Cirielli

“Il pm della Procura della Repubblica di Salerno, Vincenzo Montemurro, ha richiesto al Gip l’archiviazione per l’inchiesta che mi riguardava e che mi vedeva indagato per un presunto favore alla moglie di un consigliere comunale nell’aggiudicazione di un concorso pubblico bandito dalla Provincia di Salerno. L’archiviazione è stata chiesta dalla Procura per infondatezza della notizia di reato poiché – secondo la stessa Procura – gli elementi raccolti non consentono di sostenere l’accusa in giudizio in ordine ai delitti oggetto di imputazione provvisoria. Nella richiesta di archiviazione il pm evidenzia anche che non risulta provata la “contiguità” del sottoscritto ad ambienti di criminalità organizzata e la “spendita” del mio potere politico per favorire l’ascesa del consigliere comunale di Nocera Superiore (Salerno)”. Lo fa sapere in una nota il deputato di Fratelli d’Italia, Edmondo Cirielli.
Roma, 6 dicembre 2013
