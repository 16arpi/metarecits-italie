Marò, domani a Roma manifestazione di Fratelli d&#8217;Italia, Meloni: Tutte le forze politiche invitate a partecipare

Domani, lunedì 13 gennaio, a partire dalle ore 17 Fratelli d’Italia manifesterà a galleria ‘Alberto Sordi’ a Roma, per i marò Girone e Latorre. «La mobilitazione si è resa necessaria dopo le notizie apparse sulla stampa indiana secondo cui i due militari italiani rischiano la pena di morte. Rinnoviamo il nostro invito a partecipare a tutti i cittadini e a tutte le forze politiche, per difendere i diritti dei nostri connazionali illecitamente detenuti in India da 22 mesi in piena violazione delle norme internazionali e porre fine a una vicenda vergognosa che calpesta la dignità dell’Italia.
  
Ci aspettiamo di vedere domani in piazza quante più persone possibili, per affrontare insieme quella che rappresenta una priorità nazionale ma che per troppo tempo forze politiche e istituzioni hanno sottovalutato».
Lo dichiara il presidente dei deputati di Fratelli d’Italia, Giorgia Meloni, che ieri ha inviato al presidente Boldrini una informativa urgente per chiedere l’intervento in aula del ministro degli Esteri, Emma Bonino.
Roma, 12 gennaio 2014
