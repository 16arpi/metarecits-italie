La Russa in visita alla tomba di Evita Peron: Simbolo amor patria e politiche per il popolo

A margine del vertice dei Presidenti dei Parlamenti dei Paesi membri del G20 che si tiene a Buenos Aires dal 31 ottobre al 4 novembre il vicepresidente del Senato Ignazio La Russa si è recato oggi a titolo personale al cimitero di Recoleta per rendere omaggio alla tomba di Evita Peròn.
“Sono qui – ha detto La Russa – per rendere omaggio ad un simbolo importante per tutta l’Argentina. Un simbolo dell’amor di Patria e delle politiche fatte nell’esclusivo interesse del popolo. Persone come lei sono ancora oggi un esempio per chi fa politica per la gente e non per interessi economici”.
