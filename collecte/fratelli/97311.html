Calabria, Meloni: Da FdI-AN appello a forze centrodestra per primarie

«In vista delle elezioni regionali della Calabria del prossimo autunno, Fratelli d’Italia-Alleanza Nazionale ribadisce che considera la celebrazione delle primarie indispensabile per la costruzione della coalizione di centrodestra.
  
Rivolge quindi un appello alle forze di centrodestra affinché presentino i propri candidati alla presidenza della Regione Calabria. L’urgenza di questo appello è dettata da quanto previsto dalla legge elettorale regionale, che regola anche le primarie e stabilisce che il diritto di prendervi parte può essere esercitato entro venerdì 4 luglio. Per quella data Fratelli d’Italia-Alleanza Nazionale è intenzionata ad avanzare una propria candidatura, nella speranza che gli altri facciano altrettanto e che anche nel centrodestra si possa così finalmente celebrare questo momento di partecipazione popolare».
È quanto dichiara il presidente di Fratelli d’Italia-Alleanza Nazionale, Giorgia Meloni.
Roma, 1 luglio 2014
