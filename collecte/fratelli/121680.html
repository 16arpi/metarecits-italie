Infanzia, Meloni: Difesa famiglia e centralità educazione siano in testa alle priorità dello Stato, servono misure concrete e strutturali

«L’emergenza Covid sta avendo un impatto allarmante sul nostro tessuto sociale: tante famiglie stanno scivolando sotto la soglia della povertà, il diritto all’istruzione e all’inclusione è sempre più compromesso, le diseguaglianze si fanno ogni giorno più profonde e purtroppo crescono anche le violenze sui minori. Nella Giornata mondiale dedicata ai diritti dei più piccoli e dei ragazzi, Fratelli d’Italia ribadisce l’urgenza di una rivoluzione culturale e legislativa che metta la difesa della famiglia, il sostegno alla natalità, la valorizzazione della scuola e la centralità dell’educazione in testa alle priorità dello Stato e della politica. Basta con gli spot e gli annunci: servono risposte concrete e misure strutturali. Perché prendersi cura dell’infanzia e dell’adolescenza significa occuparsi del futuro della nostra Nazione».
Lo dichiara il presidente di Fratelli d’Italia, Giorgia Meloni.
