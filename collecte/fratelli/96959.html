Immigrazione: Domani &#8216;sbarco&#8217; simbolico disoccupati e pensionati

ORGANIZZATO DA FDI-AN CONTRO POLITICHE UE E RENZI. Uno ‘sbarco’ simbolico di disoccupati, anziani, disabili e pensionati: questa la manifestazione di Fratelli d’Italia-Alleanza Nazionale per domani, sabato 26 aprile, al porticciolo di Ognina di Catania.
  
Un’iniziativa organizzata per protestare contro le politiche imposte dall’Unione Europea in materia di immigrazione – che comportano per l’Italia una spesa di circa 900 euro al mese per immigrato a fronte di una pensione sociale per gli italiani da 400 euro – e contro quelle del governo Renzi, che di recente ha anche abolito il reato di clandestinità. Sarà presente all’iniziativa il presidente di FdI-AN, Giorgia Meloni, che al termine della manifestazione terrà una conferenza stampa insieme ad altri esponenti del movimento, tra i quali i deputati Ignazio La Russa e Fabio Rampelli, e i candidati siciliani di FdI-AN alle europee.
N.B. L’appuntamento per i giornalisti, fotografi e cineoperatori che vorranno seguire l’evento è alle ore 11.45 presso il porticciolo di Ognina di Catania. Per informazioni è possibile contattare i numeri dell’ufficio stampa: 348/2801174 – 335/8420354.
Roma, 25 aprile 2014
