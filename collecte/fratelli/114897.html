Salvini, Cirielli: Solidarietà a ministro. Uniti contro chi colpisce le Istituzioni


“Piena solidarietà al ministro dell’Interno Matteo Salvini che questa mattina ha ricevuto una busta con proiettili e minacce di morte. Il mondo dell’ultra sinistra, alimentato da certi pseudo-intellettuali ancora deve capire che una cosa è la battaglia politica, altra è la difesa comune delle Istituzioni da chi cerca di colpirle”. E’ quanto afferma in una nota Edmondo Cirielli, Questore della Camera dei Deputati.
 
“Come ho detto questo episodio, che è conseguenza del clima di odio, alimentato in questi mesi da una certa sinistra, da sempre allergica a chi la pensa diversamente, va affrontato con la massima serietà e stroncato con durezza” – conclude Cirielli

