FdI, domenica 18 a Roma la manifestazione &#8216;Noi non Tradiamo&#8217; con Giorgia Meloni


Domenica 18 febbraio 2018, alle ore 10.00 presso il Cinema Adriano (piazza Cavour) a Roma, si svolgerà la manifestazione “Noi non tradiamo. Contro inciuci e cambi di casacca” organizzata dal presidente di Fratelli d’Italia e candidato premier, Giorgia Meloni.
Nel corso dell’evento, tutti i candidati di Fratelli d’Italia alla Camera e al Senato prenderanno in maniera solenne l’impegno davanti agli italiani di rispettare il vincolo di mandato ricevuto dagli elettori e di non fare accordi né col M5S né col Pd, ovvero le due facce della stessa sinistra.
MODALITÀ DI ACCREDITO PER LA STAMPA
L’accesso alla manifestazione è consentito previo accredito. I giornalisti, fotografi e cineoperatori che vorranno seguire l’evento dovranno inviare la richiesta di accredito entro sabato 17 febbraio alle ore 11.00 all’indirizzo e-mail: stampa.meloni@gmail.com, indicando nome e cognome, recapito telefonico e testata.
