Ristoranti etnici, FdI: Operatori italiani subiscono concorrenza da chi mette a rischio la salute dei clienti

“Sarà anche vero come dice il ministro Grillo che ristorante etnico non vuole dire fuorilegge, ma il fatto che lo siano la metà degli operatori è qualcosa di sconcertante. La Nazione che in tutto il mondo è riconosciuta per il suo meraviglioso patrimonio gastronomico non può tollerare sacche di illegalità sul proprio territorio. Ce lo chiedono gli operatori italiani vessati spesso da norme assurde che subiscono la concorrenza di chi finge di non conoscerle mettendo a rischio la salute dei clienti. Chiediamo maggiori controlli e che, in caso di condanna, vengano ritirate le autorizzazioni degli esercizi sottoposti a sequestro”.
Lo dichiara il deputato di Fratelli d’Italia, Luca De Carlo.
