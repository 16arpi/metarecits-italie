Mattarella, Rampelli: Discorso da &#8216;conservatore&#8217; da apprezzare

“Ringrazio il presidente Mattarella per i principi alti che ha voluto rimarcare stasera in un discorso di chiaro stampo conservatore e a tratti perfino identitario. Famiglia, centralità degli anziani, dialogo intergenerazionale, orgoglio nazionale, tutela dell’ambiente, senso dello Stato…
È proprio vero che le socialdemocrazie sono state prosciugate dall’irruzione in politica del buon senso, dei valori naturali e tradizionali, del patriottismo, dopo decenni di monopolio ideologico marxista, egualitarista e internazionalista. Grande ormai è la folla che sosta nell’area culturale del centrodestra, non ci sono più nemmeno posti in piedi.
Il discorso di oggi comunque rassicura solo parzialmente gli italiani perché chi governa le sorti della nazione cammina su tutt’altro crinale e questa incoerenza indebolisce la nostra comunità”. 
È quanto dichiara il vicepresidente della Camera dei deputati Fabio Rampelli di Fratelli d’Italia. 
