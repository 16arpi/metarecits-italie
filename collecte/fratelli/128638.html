Guidonia. Palombi: Tutti i sindaci intitolino strada a Bergamas

“Nella prossima seduta della giunta di Palombara Sabina proporrò di intitolare una strada a Maria Bergamas, per restituire a questa eroica italiana la dignità e il ruolo che merita. La vicenda emersa in queste ore, che ha visto cancellato il suo nome dalla commissione Toponomastica del Comune di Guidonia, evidenzia furore e odio antistorico che non può vedere come vittima la madre simbolo di tutti i soldati italiani che hanno donato la propria vita per la Patria. Una storia che aveva toccato il cuore di uno studente, che aveva scelto Maria come modello di amore in un concorso scolastico. Invito tutti i sindaci d’Italia a intitolare una strada del loro Comune alla madre del Milite Ignoto, quale simbolo condiviso e indiscutibile della nostra Nazione”. Lo dichiara il sindaco di Palombara Sabina, Alessandro Palombi.
