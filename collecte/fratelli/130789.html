La Russa, Rampelli: emozione grandissima

“L’elezione di Ignazio La Russa a presidente del Senato, seconda carica dello Stato, costituisce molto più del compimento di un sogno. Con lui, benché di qualche anno più grande, abbiamo attraversato tutte le temperie della destra, dalla ghettizzazione, alla battaglia per avere cittadinanza politica nelle università, nelle periferie, nelle assemblee elettive alla guida della nazione. Già protagonista di governo con Alleanza nazionale, ha sposato fin dal 2012 la causa di Fratelli d’Italia, costruendone passo passo ogni successo. È giusto che proprio con lui oggi si compia questo passaggio storico. Aver ottenuto più voti di quanti ne avesse il centrodestra dimostra l’elevatissimo profilo di Ignazio e la sua capacità di aggregare al di là degli schieramenti.
Un sogno realizzato grazie a Giorgia Meloni, alla sua tenacia e al suo desiderio di libertà”.
 E’ quanto dichiara il deputato di Fratelli d’Italia Fabio Rampelli. 
