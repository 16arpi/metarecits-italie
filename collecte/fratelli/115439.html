Governo, Meloni: primi disastrosi effetti m5s-pd. Da Raggi e Zingaretti stop sgomberi palazzi occupati a Roma 

“Primi, disastrosi, effetti del governo Pd-M5S: lo stop allo sgombero dei palazzi occupati nella Capitale. Zingaretti e la Raggi si alleano per consentire ai professionisti dell’occupazione di continuare a fare quello che vogliono: violare la legge e scaricare i costi delle loro azioni sui contribuenti. Perché non dobbiamo mai dimenticare che sono i cittadini italiani, soprattutto quelli che rispettano le norme, a pagare questa vergogna. Anche per questa ragione scenderemo in piazza con le bandiere tricolori nel giorno in cui Conte chiederà la fiducia al Parlamento”. 
È quanto scrive su Facebook il presidente di Fratelli d’Italia, Giorgia Meloni.
