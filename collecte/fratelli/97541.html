Iraq, domani FdI-An regalerà fazzoletti bianchi su spiagge italiane&#8230;

…PER DIRE BASTA PERSECUZIONI CRISTIANI. Nell’ambito della campagna nazionale di sensibilizzazione…
  
…“Basta persecuzione dei cristiani nel mondo #siamotuttiN” Fratelli d’Italia-Alleanza nazionale ha organizzato per domani, sabato 23 agosto, una mobilitazione in alcune delle più importanti spiagge italiane. I militanti del movimento politico guidato da Giorgia Meloni regaleranno fazzoletti bianchi che riportano il simbolo “ن” , la N araba con la quale i fanatici di Isis hanno marchiato le case dei cristiani di Mosul.
«Chiediamo a tutti gli italiani di aderire a questa campagna di solidarietà trasversale e di indossare un fazzoletto bianco al polso per dire basta a un massacro che si sta compiendo ai danni di uomini, donne e bambini che hanno come unica colpa quella di essere cristiani. Sarà questo un modo per dire al governo e al mondo intero che non chiuderemo gli occhi di fronte a queste atrocità», ha spiegato il presidente nazionale di FdI-An, Giorgia Meloni.
Tra le località coinvolte dalla mobilitazione di domani ci sono, tra le altre, San Benedetto del Tronto, Viareggio, Bari, Catania, Palermo, Jesolo, Messina, Sanremo.
 
 
Roma, 22 agosto 2014
