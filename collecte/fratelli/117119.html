Immigrazione, Meloni: M5s in delirio mondialista dice sì in UE al global compact, ennesimo voltafaccia cinquestelle contro voto Parlamento italiano

«I grillini in pieno delirio mondialista e immigrazionista al Parlamento Europeo dicono sì al Global Compact, il patto ONU che introduce il principio della migrazione libera e senza regole: praticamente il via libera all’invasione. Questo è solo l’ultimo della serie infinita dei voltafaccia del M5S, con l’aggravante che si schierano contro il voto del Parlamento italiano. Abbiamo fermato da soli il Global Compact qualche mese fa. Siamo pronti a rifarlo qualora quei partiti, sempre più distanti da ciò che pensa il popolo italiano, provino a farlo rientrare dalla finestra».
È quanto scrive su Facebook il presidente di Fratelli d’Italia, Giorgia Meloni.
