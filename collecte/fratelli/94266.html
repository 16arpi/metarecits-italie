Butti: Per alleanza con Lega, puntare sui programmi

“Nelle dichiarazioni di taluni esponenti leghisti ho letto una sorta di ostracismo nei confronti di alcune liste, tra le quali ‘Fratelli d’Italia’. Trovo questo atteggiamento infantile, per il semplice fatto che un’alleanza deve includere e non escludere. Non dimentichiamo poi che il centrodestra ha dovuto inghiottire
  
ampie dosi di maalox per digerire la candidatura di Maroni. Credo che l’atteggiamento più maturo in questa fase sia quello di puntare sui programmi, evitando dichiarazioni banali e sterili. Noi di Fratelli d’Italia confidiamo in un’alleanza dove possano coesistere diverse sensibilità, senza rinunciare alla propria identità, alla propria onestà e alla decisione con cui si sostengono le proprie idee”.
È quanto dichiara Alessio Butti, senatore di ‘Fratelli d’Italia – Centrodestra nazionale’.
Roma, 9 gennaio 2013
