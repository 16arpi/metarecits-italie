Strasburgo, Cirielli: Il vero pericolo in Italia è estremismo islamico. Subito tre misure

“Mentre il Parlamento italiano insegue fantasmi, occupando l’Aula in sterili discussioni sul pericolo dell’estremismo neofascista in Italia, il terrorismo islamico miete vittime in Europa, con rischi anche per i tanti italiani all’estero come accaduto ieri a Strasburgo dove abbiamo un nostro ferito in gravi condizioni, il giornalista Antonio Megalizzi ”. E’quanto afferma in una nota Edmondo Cirielli, Questore della Camera dei deputati e parlamentare di Fdi.
“Il Parlamento lasci stare la minaccia strumentale di un presunto pericolo di restaurazione Fascista e approvi rapidamente tre misure per contrastare il terrorismo: il reato di integralismo islamico, espulsione immediata dei fiancheggiatori dell’Isis detenuti nelle carceri italiane e controllo militare dei confini” – spiega Cirielli.
“Siamo d’accordo con il ministro dell’Interno: bisogna passare dalle parole ai fatti. L’emergenza terrorismo impone di farlo subito” – conclude il Questore Cirielli
