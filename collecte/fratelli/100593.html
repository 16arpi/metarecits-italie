Roma, Meloni: Renzi smentisca ipotesi politici commissari, sarebbe beffa per democrazia

«Renzi smentisca la notizia diffusa dalla stampa secondo cui intenderebbe far gestire il dopo Marino ad ex assessori della Giunta e ad esponenti politici. Il ruolo di commissario deve essere per natura incarnato da rappresentanti indipendenti dello Stato e non da uomini di parte o di partito. Il solo fatto che circolino nomi di assessori uscenti è gravissimo. Una simile ipotesi sarebbe l’ennesimo tentativo di Renzi di beffare il popolo e di sostituire un’amministrazione eletta con un gruppo di nominati per garantire potere e stipendi ai suoi uomini».
È quanto dichiara il presidente di Fratelli d’Italia, Giorgia Meloni.
 
