L. elettorale, Meloni: Spetta al popolo scegliere parlamentari e bisogna andare subito al voto

«Oggi mi sono divertita ad elencare i nomi delle varie proposte di legge elettorale: Italicum, Italicum-bis, Porcellum, Verdinellum, Mattarellum, Rosatellum, Legalicum, Toninellum, Cespugliellum, Provincellum, Consultellum, Bersanellum, Anticinquestellum. Sapete il motivo di tutti questi nomi? Perché continuano a lavorare su una legge elettorale che li faccia vincere indipendentemente dai voti reali che prendono. Ma una legge del genere, in realtà, non esiste, perché quando hai contro il popolo non c’è alchimia che possa salvarti. Per questo, noi di Fratelli d’Italia ci limitiamo a chiedere due cose: spetta al popolo scegliere i suoi parlamentari e bisogna andare subito al voto».
Lo scrive su Facebook il presidente di Fratelli d’Italia, Giorgia Meloni.
