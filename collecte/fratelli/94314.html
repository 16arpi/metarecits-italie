Nozze gay, Iadicicco (FDI): proposta legge assurda e strumentale; vicino a manifestanti parigini.

Sono vicino alle migliaia di persone che oggi a Parigi hanno manifestato contro il progetto di legge Taubira, che intende legalizzare il matrimonio e l’adozione da parte di coppie omosessuali. Una proposta, a mio parere, assurda e strumentale che sta riscuotendo, in Francia e in tutta Europa, tantissime critiche, alcune provenienti addirittura dalle stesse associazioni e comitati omosessuali francesi. Oggi, l’Europa popolare si è stretta attorno alla famiglia naturale fondata sull’unione stabile fra uomo e donna dimostrando che la nostra tradizione trova nella centralità della persona e nella famiglia il suo cuore pulsante. Per questo motivo ero presente all’iniziativa organizzata contemporaneamente a Roma, a
  
Piazza Farnese, dai comitati cittadini francesi residenti in Italia.
È quanto dichiara, in una nota, Federico Iadicicco, consigliere provinciale di Roma uscente di ‘Fratelli d’Italia – Centrodestra nazionale’.
Roma, 13 gennaio 2013
