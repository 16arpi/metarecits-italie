Covid, Meloni: Dopo un anno Italia si trova a punto di partenza. Governo come quello precedente, si cambi paradigma

«Dopo un anno di sacrifici enormi l’Italia si ritrova al punto di partenza. I vaccini mancano per colpa dell’ennesimo fallimento dell’Unione Europea. Un fallimento sul quale non si può tacere. E il governo italiano che si spacciava come nuovo, ci propone esattamente gli stessi provvedimenti di quello precedente. Si possono chiedere altri sacrifici agli italiani, ma a patto che si cambi il paradigma. Bisogna mettere in sicurezza gli anziani, potenziare i mezzi pubblici, cambiare strategia sulla scuola. Queste le priorità di Fratelli d’Italia. Senza questo cambio di passo ogni sacrificio rischia di essere inutile».
Lo dichiara il presidente di Fratelli d’Italia, Giorgia Meloni.
