Rampelli: PdL si è snaturato, non è più la casa della destra italiana

L’on. Alfano smentito dai fatti. Si contano a decine le persone provenienti dal percorso della destra italiana che sono state cacciate dalle liste o messe in posizioni di ineleggibilità. Stesso destino, oltretutto, è toccato a parlamentari espressione del territorio, provenienti dall’esperienza  di Forza Italia. Non intendiamo insegnare niente a nessuno, né interferire con le libere scelte degli altri partiti, ma deve essere chiaro agli elettori che il Pdl si è snaturato e non è più la casa della destra italiana.
E’ quanto dichiara il deputato di ‘Fratelli d’Italia-Centrodestra nazionale’, Fabio Rampelli.
