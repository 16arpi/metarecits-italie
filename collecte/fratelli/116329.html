Rai. Fazzolari: Da Report più grande figuraccia da ultimi decenni. Azienda chieda scusa

“Report oggi ha fatto la più grande figuraccia della televisione italiana da quando Mike Bongiorno a ‘Telemike’ sorprese una concorrente a sbirciare su dei foglietti le risposte alle domande del conduttore. Giorgia Meloni ha dato una lezione di giornalismo alla redazione di Report, ridotta a diffondere fake news come l’ultimo degli odiatori dei social network. Mi auguro che la Rai vorrà scusarsi con Giorgia Meloni, la cantante Francesca Michielin e chi gestisce il sito ‘trash italiano’ per il fango gratuito che è stato gettato su di loro, e che dimostri che non c’è impunità per nessuno a diffondere fake news”. Lo dichiara il senatore di Fratelli d’Italia, Giovanbattista Fazzolari, responsabile nazionale del programma di FdI.
