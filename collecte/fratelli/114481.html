Confartigianato, Meloni: Assemblea conferma difficoltà che imprenditori affrontano con provvedimenti del governo gialloverde

“L’assemblea di Confartigianato conferma le difficoltà che gli imprenditori affrontano con i provvedimenti del governo gialloverde. E chiede quello che Fratelli d’Italia va dicendo da mesi: choc fiscale, investimenti pubblici, no alle iniziative assistenzialiste modello reddito di cittadinanza, sostegno all’impresa. Abbiamo portato questi provvedimenti in Parlamento: speriamo che dopo l’iniziativa di oggi il governo sia più sensibile”.
Lo ha detto a margine dell’assemblea di Confartigianato il presidente di Fratelli d’Italia, Giorgia Meloni.
