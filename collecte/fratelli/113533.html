Europee, Fidanza: Con Kaczynski per rafforzare sovranismo di Governo

Profonda sintonia su tutti i temi in agenda
“È stato un incontro molto positivo quello avvenuto a Varsavia tra Giorgia Meloni e Jaroslaw Kaczynski e durante il quale abbiamo registrato una profonda sintonia su tutti i principali temi in agenda e un orizzonte di valori comuni: quelli di una moderna destra sociale e nazionale, che vuole aiutare chi fa impresa e chi produce ma non dimentica le ragioni dei più deboli. È questo il sovranismo di governo che vogliamo costruire rafforzando il gruppo ECR (Conservatori e Riformisti Europei) che sarà anche nel prossimo europarlamento la più grande famiglia dei sovranisti europei”.
Lo dichiara il deputato di Fratelli d’Italia Carlo Fidanza che assieme a Raffaele Fitto ha accompagnato la leader di FdI in Polonia.
