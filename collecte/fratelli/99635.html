Acquaroli: Berlusconi con sostegno a Spacca rinnega la sua storia

«Non riesco a capire se il Berlusconi che ben tre volte alle regionali si è contrapposto a Spacca, nel 2000 con Bertucci, nel 2005 con Massi e nel 2010 con Marinelli è lo stesso che oggi lo sostiene. Spacca rivendica le sue scelte politiche, che sono le stesse che Forza Italia ha sempre osteggiato e condannato: sulla sanità, sull’economia, sull’ambiente, praticamente su tutto. Ma oggi sono proprio i loro più fieri alleati. Noi avremmo voluto anche Forza Italia al nostro fianco, per garantire un’alternativa ancora più forte. Un’alternativa rispetto alla sinistra, che in questi anni di governo ha massacrato la nostra regione e distrutto la nostra identità. Noi non potevamo rinnegare la nostra storia e truffare i nostri elettori».
È quanto dichiara il candidato alla presidenza della Regione Marche di Fratelli d’Italia e Lega Nord, Francesco Acquaroli.
