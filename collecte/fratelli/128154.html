Green Pass, Deidda: cittadini sardi vittime di discriminazione, Speranza riferisca in Aula

“Molti cittadini della Sardegna che si trovano nella penisola hanno molte difficoltà a tornare nella propria città di residenza a causa dei controlli farraginosi riguardanti i green pass. Non si tratta di cittadini no vax, ma di persone vaccinate anche con tre dosi costrette paradossalmente a tornare in Sardegna passando per l’estero, con una nave diretta dalla Spagna o con voli dall’Ungheria e da Bruxelles. Siamo di fronte all’ennesimo disservizio causato dalle politiche scellerate di questo governo. Chiediamo che il ministro Speranza venga a riferire in Aula per rispondere agli appelli degli amministratori locali sardi, di qualunque partito, e dei cittadini isolani vittime di una discriminazione”.

Così in Aula il deputato sardo di Fratelli d’Italia, Salvatore Deidda.
