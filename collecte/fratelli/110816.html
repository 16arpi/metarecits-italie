Grande guerra, FdI: Da Governo deprezzamento dei nostri valori e della nostra patria, ricorrenza venga festeggiata come merita

“Fratelli d’Italia chiede al governo una maggiore attenzione e un maggiore coinvolgimento affinché tutto il Paese possa festeggiare degnamente il centesimo anniversario della Vittoria della Grande Guerra, occasione nella quale tutti noi siamo diventati un Popolo e una Nazione. Con forza chiediamo che questa ricorrenza venga festeggiata e ricordata così come merita, sia nelle scuole che nelle piazze e spiace constatare che ad un mese da quella storica data, ancora nulla è stato fatto, nulla è stato deciso. Da parte di questo governo vediamo solo un deprezzamento dei nostri valori e della nostra Patria”. 
Così il deputato di Fratelli d’Italia Paolo Trancassini intervenendo in Aula sulla discussione generale della mozione presentata da Fratelli d’Italia sulla celebrazione del centesimo anniversario della Vittoria della Prima Guerra mondiale.
