Destra, Meloni: Nessuna operazione nostalgia, a fine gennaio primarie per scelta simbolo e leader

«La destra italiana si rimette in cammino. A fine gennaio convocheremo le primarie per la scelta del simbolo per le Europee e del presidente del movimento, un mese dopo per scegliere dirigenti regionali e provinciali. Questa è tutt’altro che un’operazione nostalgia: è il ritorno alla vera vocazione di An come partito-polo, che stiamo cercando di fare con Fratelli d’Italia e l’Officina per l’Italia.
  
Inizialmente ero perplessa all’uso del vecchio simbolo perché temevo fosse utile solo a creare poltrone perla vecchia classe dirigente, ma le modalità che abbiamo trovato sono quelle giuste: nessuna esclusione ma anche nessuna rendita. Le Europee prevedono le preferenze. Chiedo a tutti di mettersi in gioco e candidarsi. Coloro che ora polemizzano sono gli stessi che mi hanno rivolto più volte l’invito a promuovere un movimento per riunificare la destra italiana».
È quanto dichiara in un’intervista al Giornale il fondatore di Fratelli d’Italia, Giorgia Meloni.
 
Roma, 16 dicembre 2013
