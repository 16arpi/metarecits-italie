Campidoglio, Mollicone: Ignazio come Cola di Rienzo, colpo di grazia da nostra denuncia. Ora al voto

“Abbiamo cacciato Ignazio Marino. Finalmente, dopo una lunghissima opposizione intransigente di cui ringraziamo il Capogruppo Fabrizio Ghera, con l’ultima denuncia in Procura sui rendiconti abbiamo inferto il colpo di grazia al primo cittadino, colpevole della paralisi della Capitale. Ora c’è poco da aggiungere e dopo aver festeggiato, esortiamo Renzi ed Alfano ad andare a nuove elezioni, superando l’ipotesi di commissariamenti ridicoli e di parte che risulterebbero inefficaci e controproducenti. Non è più possibile rimandare, occorre assicurare a Roma un nuovo sindaco, finalmente capace, tanto più che i tempi tecnici per il voto ci sono. L’epitaffio politico di Ignazio Marino è chiaro: “Fece la fine di Cola di Rienzo” metaforicamente parlando si intende, odiato da tutti i romani anche quelli che lo avevano votato”.
Così in una nota il responsabile nazionale Comunicazione Fdi-An, Federico Mollicone
