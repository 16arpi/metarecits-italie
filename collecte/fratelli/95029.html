Sea Handling, Fidanza: ‘cauta apertura’ da Almunia

  Mentre si attende che la Corte Ue si pronunci sulla sospensiva per la multa da 360 milioni di euro ricevuta da Sea Handling (decisione attesa nell’ultima metà del mese), il commissario alla Concorrenza Joaquin Almunia oggi ha incontrato un gruppo bipartisan di europarlamentari ai quali si è detto disponibile “a trovare una soluzione alternativa” in caso di rigetto. Da Almunia “abbiamo registrato una cauta apertura”, spiega Carlo Fidanza (Fdl). “Siamo usciti dalla riunione un po’ rinfrancati. In caso di rigetto, se le autorità italiane dimostreranno un impegno serio e la volontà politica di risolvere la questione – aggiunge – verrà dato il tempo per farlo”. L’ipotesi a cui si sta già lavorando è quella di una newco con un numero inferiore di dipendenti.Bruxelles, 7 maggio 2013  
