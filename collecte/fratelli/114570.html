La Pietra: Piano nazionale edilizia scolastica per rilancio economia. No slogan ma iniziative mirate

“Il rilancio dell’economia non si ottiene attraverso slogan o provvedimenti dai bei titoli, ma con poca sostanza, piuttosto puntando a programmi di investimenti in settori strategici. Ad esempio, l’edilizia, la cui crisi è ormai conclamata, può diventare fondamentale ai fini della ripresa economica. E in particolare quella riguardante gli istituti scolastici, da cui emerge un quadro drammatico con la maggioranza di questi che non rispondono più ai requisiti minimi di sicurezza, soprattutto sul piano sismico. Ciò a testimonianza di come negli ultimi decenni sia stato fatto poco o niente sul piano della ristrutturazione dell’edilizia scolastica. Ecco che attraverso un piano nazionale per l’edilizia scolastica una situazione di criticità potrebbe diventare una grande opportunità di rilancio dell’economia che, da un lato, renderebbe sicure le scuole e, dall’altro, creerebbe le condizioni per la crescita. Meno chiacchiere, quindi, è più iniziative mirate e concrete”. Lo dichiara il senatore di Fratelli d’Italia, Patrizio La Pietra.
