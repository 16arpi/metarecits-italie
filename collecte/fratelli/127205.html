Bilancio, presentati emendamenti per salvare la scuola

“Il dipartimento Istruzione di Fratelli d’Italia ha predisposto significativi emendamenti alla legge di bilancio che verranno presentati al Senato dal collega Antonio Iannone, membro della commissione Istruzione, per favorire le esigenze del personale scolastico. Tra questi i più importanti trattano le problematiche ancora irrisolte relative alla proroga dei contratti COVID del personale ATA, ai vincoli e alla mobilità, allo scudo penale per i dirigenti scolastici, agli organici del personale, all’aumento di indennità di direzione per i DSGA e alla soluzione per gli idonei STEM. Infine, si prevede l’istituzione di percorsi abilitanti per la stabilizzazione nonché di un ruolo speciale per l’insegnamento nelle carceri e negli ospedali. Ci auguriamo che il Governo accolga queste nostre proposte emendative attese da tutto il mondo della scuola”.

Questo è quanto dichiarano i deputati di Fratelli d’Italia Paola Frassinetti, responsabile dipartimento istruzione, e Ella Bucalo, responsabile scuola.
