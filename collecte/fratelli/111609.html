Legge bilancio, FdI: Governo dia sostegno a territori di confine regimi fiscali esteri più vantaggiosi

“Fratelli d’Italia chiede al governo di finanziare progetti di sviluppo per i territori nazionali danneggiati dalla concorrenza di regimi più favorevoli degli Stati esteri di confine. E’ il caso dell’area del Friuli Venezia Giulia, a confine con Slovenia e Austria, per la quale riteniamo ci sia la necessità di un finanziamento con un fondo ad hoc. Gli Stati esteri di confine hanno notoriamente regimi più vantaggiosi, in termini soprattutto fiscali, ma anche di semplificazione burocratica e amministrativa, che mettono in ginocchio le nostre aziende e realtà produttive. Mi aspetto che l’esecutivo giallo-verde approvi i miei emendamenti alla legge di bilancio per dare sostegno a questi territori di confine che fino ad oggi sono stati abbandonati dallo Stato centrale e che vanno risollevati a vantaggio di tutta l’economia nazionale”.
Lo dichiara in una nota Walter Rizzetto, deputato di Fratelli d’Italia e capogruppo in Commissione Lavoro.
