Covid, Meloni: Istituzione tavolo permanente su spettacolo dal vivo, cinema e audiovisivo è vittoria FdI

«Vittoria di Fratelli d’Italia: il Governo ha dato seguito ai nostri ordini del giorno approvati alla Camera e il Mibact ha istituito con decreto un tavolo permanente sullo spettacolo dal vivo, il cinema e l’audiovisivo per l’emergenza coronavirus. È uno strumento preziosissimo per le imprese culturali, teatrali, cinematografiche e della danza, che potranno fare le loro proposte sui provvedimenti direttamente ad un tavolo del Mibact, senza dover elemosinare ogni volta un incontro o fare appelli sulla stampa. È un risultato di cui andiamo particolarmente fieri, che conferma l’impegno di Fratelli d’Italia per il mondo della cultura e permetterà a tutte le categorie del comparto di essere ascoltate. Non possiamo permetterci una Nazione senza teatri, cinema, danza e musica».
Lo dichiara il presidente di Fratelli d’Italia, Giorgia Meloni.
