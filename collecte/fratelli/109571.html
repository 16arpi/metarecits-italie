Città metropolitana, Silvestroni: Impegno mantenuto per rifacimento via cancelliera

“Impegno mantenuto! A dicembre 2017 avevo presentato in Città Metropolitana un’istanza urgente per il ripristino e la manutenzione del manto stradale di via Cancelliera in località Ariccia. Finalmente oggi a distanza di 7 mesi i lavori sono in corso, è stato asfaltato quasi un km di strada e a breve termineranno anche con l’apposizione della segnaletica. Un intervento fondamentale per le numerose aziende e attività produttive del territorio localizzate proprio in questa area”.
Lo ha dichiarato in una nota il deputato di Fratelli d’Italia e capogruppo in Città Metropolitana, Marco Silvestroni.
