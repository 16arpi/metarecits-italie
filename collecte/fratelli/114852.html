Immigrati, FdI: Regione Toscana approva norme in contrasto a leggi dello stato (video)

Governo venga a riferire in Aula.
“Il governo venga a riferire in Aula sulla Regione Toscana che emana norme in palese contrasto con le leggi dello Stato”.Così Riccardo Zucconi, deputato di Fratelli d’Italia intervenendo in Aula alla Camera.“La Regione Toscana infatti – ha aggiunto Zucconi – sarà la prima regione che in aperta sfida ai recenti decreti governativi in materia di contrasto all’immigrazione clandestina stanzia soldi pubblici – ben quattro milioni di euro – per sostenere gli irregolari in attesa di rimpatrio, soldi che invece potevano andare a tutti quei toscani emarginati o sofferenti che non riescono ad accedere ai minimi servizi medici e di assistenza sociale. Una normativa assurda e che ha sollevato dubbi perfino nello stesso ufficio legale della regione sulla sua costituzionalità, come ci segnala il nostro Capogruppo alla Regione Toscana Paolo Marcheschi”. “Se consentiamo alle regioni – ha concluso il deputato di FDI – di bypassare la normativa nazionale e di attuare questi meccanismi, se consentiamo fenomeni di disobbedienza e di illegalità delle ong con effetto domino potremmo presto ritrovarci dinnanzi a conflitti ancora più grandi”.


https://www.fratelli-italia.it/wp-content/uploads/2019/07/zucconi.mp4

