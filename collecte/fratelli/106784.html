Famiglia, Santanchè: E&#8217; priorità di FdI. Pronto piano per la natalità con asili gratuiti e &#8220;reddito bimbo&#8221;

“Da donna e mamma sono convinta che le sfide cruciali della prossima legislatura siano due: difesa della famiglia e incentivo alla natalità. Fratelli d’Italia è l’unico movimento che realmente pone al centro del suo programma la famiglia attraverso proposte concrete, tra le quali: asilo nido gratuito per tutti; istituzione del “reddito bimbo” e eliminazione dell’Iva su pannolini e latte in polvere. Io stessa da anni porto avanti la proposta di realizzare in Italia, così come accade in altre nazioni europee come la Francia, degli asili familiari e condominiali.
Insomma FdI sta lavorando da tempo a un piano organico di sostegno alla natalità, con la famiglia al centro dello stato sociale, che la Meloni porterà anche come primo punto al tavolo del programma comune del centrodestra con il presidente di Forza Italia Silvio Berlusconi e il leader della Lega Nord Matteo Salvini.
Credo che questo programma possa essere la garanzia per un importante ed organico piano di sostegno alla natalità e alla maternità, per ottenere una vera e propria una rivoluzione del welfare”
È quanto scrive la deputata di Fratelli d’Italia Daniela Santanchè nel suo intervento pubblicato da ‘Avvenire’ nell’ambito del confronto sulla famiglia avviato dal quotidiano.
