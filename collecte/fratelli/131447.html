Governo, Bignami: basta clima di odio alimentato dalla sinistra. Ennesime minacce a premier Meloni 

“Il clima di odio alimentato dalla sinistra produce tutto ciò. A Bologna, dopo il fantoccio appeso a testa in giù raffigurante Giorgia Meloni, appaiono scritte di minaccia fisica a premier, con il sindaco che addirittura biasima il governo. Ormai, registriamo una sempre più sistemica connivenza tra questa Amministrazione e le frange violente. La prima condanna a parole, ma poi tollera all’interno della stessa maggioranza le emanazioni di quei mondi. E’ arrivato il momento di dire basta. Le Istituzioni che dovrebbero presidiare la legalità devono prendere provvedimenti. È incredibile che questo vada detto. Esprimo solidarietà a Giorgia Meloni e una ferma condanna verso questi ennesimi episodi di intolleranza. Condanna che mi auguro giunga da tutti, e non soltanto a parole”. 
 
Lo dichiara il deputato di Fratelli d’Italia, Galeazzo Bignami, viceministro delle Infrastrutture. 
