Elezioni, Lollobrigida: Oggi inizia tour dei mercati rionali per dire prima gli italiani

“Decidere di mettere in piedi un tour nei mercati rionali di tutta Italia rappresenta per Fratelli d’Italia la logica conclusione di un percorso che in questi anni ci ha visto sempre e solo dalla parte dei cittadini. A differenza di tanti altri che oggi si fingono interessati ai bisogni degli italiani ma che hanno messo in ginocchio famiglie, lavoratori, pensionati e piccoli commercianti, Giorgia Meloni ha sempre ascoltato e raccolto le istanze dei “mercati” rionali che contano più di mille mercati finanziari. L’affetto e la speranza che tante persone nutrono per la Meloni e per il progetto di Fratelli d’Italia lo dimostra. Gireremo i mercati di tutta Italia e difenderemo il made in Italy e continueremo a dire sempre e ovunque: prima gli italiani”.
È quanto dichiara il Responsabile nazionale Organizzazione di Fratelli d’Italia, Francesco Lollobrigida.
