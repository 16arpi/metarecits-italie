Dl ristori, Meloni: Grazie a FdI proroga di 6 mesi della Golden Power. Da patrioti non abbasseremo mai la guardia su nostri asset strategici

«Grazie a Fratelli d’Italia verrà inserita nel decreto Ristori la proroga di 6 mesi della “golden power”, lo strumento che permette di difendere le imprese strategiche italiane dalle scalate ostili e dall’azione predatoria di altre Nazioni, anche europee. Da patrioti non abbasseremo mai la guardia sulla tutela dei nostri asset e delle nostre aziende che operano nei settori strategici, dalle banche alle telecomunicazioni. È una battaglia cruciale per il futuro del tessuto industriale e produttivo dell’Italia, che portiamo avanti da sempre e che continueremo a condurre ad ogni livello».
Lo dichiara il presidente di Fratelli d’Italia, Giorgia Meloni.
