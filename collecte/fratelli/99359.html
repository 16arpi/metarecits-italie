Def, Meloni: Renzi non cancella imu agricola e fa pagare&#8230;

…A ITALIANI DEBITI BANCHE. «Il viceministro dell’Economia Morando è venuto oggi in Parlamento e ha detto che col Def il Governo è favorevole a rivedere l’Imu agricola ma non a superarla, mentre giudica urgente un intervento sulle sofferenze bancarie. Il responsabile economico del Pd Taddei tiene poi a farci sapere che “non c’è alcuna possibilità che ci sia una bocciatura dell’idea di bad bank” da parte dell’Ue. Traduco in parole semplici: Renzi non ha nessuna intenzione di cancellare l’Imu agricola, che continuerà a mettere in ginocchio uno dei settori strategici della nostra economia, mentre intende fare di tutto per far pagare agli italiani 130 miliardi di euro di debiti delle banche private. È l’ennesima prova di un Governo che continua a massacrare l’economia reale per fare gli interessi delle lobby e della grande finanza».
È quanto dichiara il presidente di Fratelli d’Italia, Giorgia Meloni.
