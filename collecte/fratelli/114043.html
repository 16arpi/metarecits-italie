Brexit, Osnato: Vogliamo unione degli Stati sovrani

FDI si astiene su dl Brexit

“In questi mesi c’è stata una pressione incredibile da parte di mass media, realtà istituzionali, realtà finanziarie, economiche e sociali contro chi ha voluto l’uscita del Regno Unito dall’Unione europea”. 
Lo ha dichiarato Marco Osnato, deputato di Fratelli d’Italia intervenendo in aula sul dl Brexit e annunciando il “voto di astensione di FDI perché nessuna delle proposte delle opposizioni è stata recepita”.   
“Non c’è niente di più democratico – ha concluso Osnato – di un referendum che si è svolto e ha deciso. Ora però dobbiamo accettare il risultato, non possiamo prevaricare la volontà popolare. Fratelli d’Italia vuole la sovranità dei popoli: non gli Stati Uniti d’Europa ma l’Unione degli Stati sovrani”.
