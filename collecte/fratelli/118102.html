Coronavirus, Meloni: A Governo FdI ribadisce no al MES e difesa asset strategici, limitazione libertà personale sia decisa dal Parlamento e non con decreto governativo

«Nell’incontro di oggi con il governo, Fratelli d’Italia ribadisce per l’ennesima volta la sua richiesta: nessuna apertura dall’Italia all’ipotesi del ricorso al MES e difesa degli asset nazionali strategici, a rischio di scalata predatoria da speculatori ed entità estere. Ed è un precedente rilevante quello di limitare la libertà personale delle persone tramite decreto del Consiglio dei Ministri. Siamo una democrazia, è fondamentale che ogni limitazione della libertà individuale o di movimento sia decisa dal Parlamento e non con decreto del Governo».
Lo scrive su Facebook il presidente di Fratelli d’Italia, Giorgia Meloni, postando sui social la foto del suo ingresso a Palazzo Chigi, illuminato con i colori della bandiera italiana, dove è in corso l’incontro con il premier Conte.
