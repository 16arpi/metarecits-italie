Roma. Giuliano: Sfrontato Medici su &#8216;requisizione&#8217; case



“È vergognoso che Sandro Medici abbia ancora la sfrontatezza di indicare soluzioni sull’emergenza abitativa dopo che per anni ha assegnato locali di proprietà comunale a centri sociali e a strutture a lui politicamente vicine. Oggi arriva addirittura a sostenere la ‘requisizione’ di case sfitte e invendute anche di proprietà privata: una proposta che non risolve i problemi ma che al contrario contribuisce a peggiorarli. Il leader della lotta all’emergenza abitativa pensi piuttosto a curare il suo lussuoso appartamento di Prati, nel quale si è rifugiato alla faccia di quella povera gente che ipocritamente sostiene di aiutare, e la smetta di parlare di questo problema in maniera ideologica.
  La proposta del centrodestra è quella di sottoscrivere convenzioni con privati ed erogare ‘buoni casa’ per il pagamento degli affitti. In questo modo, una parte dell’affitto sarà garantito dall’Amministrazione pubblica e una parte dai cittadini. Un modo concreto e fattibile per affrontare l’emergenza casa, senza demagogia e nel pieno rispetto della legge. Ci piacere sapere la posizione che intende portare avanti Susanna Fantino, candidato del centrosinistra al Municipio VII e che fa parte dello stesso partito di Medici”. 
 
È quanto dichiara Fulvio Giuliano, candidato del centrodestra alla presidenza del Municipio VII.
Roma, 7 maggio 2013


