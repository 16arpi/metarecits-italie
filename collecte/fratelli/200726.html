Governo: terzo più longevo, stabilità e visione per l&#8217;Italia

“Oggi il Governo che ho l’onore di guidare diventa il terzo più longevo della storia repubblicana. Ci tengo a ringraziarvi: il vostro sostegno e la vostra fiducia sono il motore della nostra azione quotidiana. Continueremo a lavorare con serietà, determinazione e senso di responsabilità per essere all’altezza del mandato che ci avete affidato”. Lo dichiara il presidente del Consiglio, Giorgia Meloni.


“Tre anni fa i soliti esponenti della sinistra anti-italiana auspicavano e asserivano di prevedere che il governo Meloni sarebbe durato pochissimo, che sarebbe stato spazzato via dai mercati, magari per sostituirlo con l’ennesimo e malvisto dagli elettori esecutivo tecnico. Se ne facciano una ragione, perché oggi il governo Meloni taglia un traguardo straordinario, essendo diventato il terzo più longevo della storia della Repubblica italiana. E, guarda caso, sui tre gradini più alti del podio ci sono tre Governi di centrodestra. Qualcosa vorrà pur dire, cioè che le coalizioni di centrodestra garantiscono stabilità e visione politica unitaria nell’interesse nazionale. Ad ogni modo, consapevoli che questo traguardo non è un punto d’arrivo ma un impulso, come Fratelli d’Italia e Governo Meloni andiamo avanti per continuare a risollevare la Nazione”, afferma Raffaele Speranzon, vicepresidente vicario dei senatori di Fratelli d’Italia.



“E’ evidente che gli italiani premino una coalizione unita e accomunata da valori comuni e condivisi e apprezzino la leadership di Giorgia Meloni, prima premier donna, che ha restituito credibilità e autorevolezza alla nostra Nazione, ma soprattutto è guida seria per tutto l’esecutivo. E’ un governo responsabile che guarda  ai concreti e reali bisogni degli italiani, delle famiglie e delle imprese, dei pensionati, delle mamme lavoratrici, come dimostra anche la nuova manovra a cui si sta lavorando. Nonostante il canto stonato delle opposizioni che, per di raccattare voti, scredita la propria Nazione anche all’estero, gli italiani ci confermano di stare dalla nostra parte”, aggiunge Augusta Montaruli, vice capogruppo di Fratelli d’Italia alla Camera.





