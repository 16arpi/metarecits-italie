Esteri, Cirielli: Da Gentiloni continue intromissioni in politica interna Usa, fatto diplomatico senza precedenti

“Il ministro degli Affari Esteri, Paolo Gentiloni, continua la sua campagna di intromissione nella politica interna di altri Paesi. Oggi, nel corso dell’inaugurazione dell’anno accademico dell’Università cattolica del Sacro Cuore, ha avuto l’ardire di attaccare anche i senatori repubblicani statunitensi, polemizzando indirettamente con la linea pro Russia del presidente Trump, tradizionalmente avversata dal Partito repubblicano. Una cosa senza precedenti, inaudita, e ancora una volta non nei confronti di una Nazione qualunque, cosa comunque scorretta da parte del capo della nostra diplomazia, ma addirittura nei confronti di un nostro storico alleato e protettore”. È quanto dichiara Edmondo Cirielli, deputato di Fratelli d’Italia-Alleanza Nazionale, componente della Commissione Esteri.
“Gentiloni – aggiunge – deve capire che non è il capo del Dipartimento Esteri del Pd, ma il titolare della diplomazia italiana”.
