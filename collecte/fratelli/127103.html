Saga Coffee, Rizzetto: ambigua strategia delocalizzazione si abbatte su lavoratrici

“La decisione della multinazionale Evoca di chiudere lo stabilimento Saga Coffee di Gaggio Montano ha delle ripercussioni ancora più gravi di vicende simili perché mette a rischio i posti di lavoro di 220 lavoratori di cui la maggior parte donne. E in più in un territorio difficile come quello montano, dove è di fatto impossibile che queste lavoratrici possano trovare un altro impiego. La settimana prossima il ministro del lavoro Orlando dovrà rispondere al mio question time e dare conto di quali provvedimenti intenda assumere per tutelare queste persone con figli a carico e mutui da pagare che potrebbero perdere il loro stipendio con la chiusura del sito”.
E’ quanto dichiara il deputato di Fratelli d’Italia, Walter Rizzetto, capogruppo della commissione Lavoro alla Camera.

