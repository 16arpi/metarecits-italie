Bit, Meloni: FdI firma il patto per il turismo

“Oggi firmiamo il patto per il turismo al Bit, Borsa Internazionale del Turismo. Nel programma di Fratelli d’Italia l’obiettivo è: il turismo è il nostro petrolio e bisogna cominciare a estrarlo. L’iva sul turismo dimezzata al 5%, vogliamo un ministero sul turismo con portafoglio, vogliamo rivedere le competenze tra lo Stato e le regioni. Vogliamo aiutare i nostri operatori e questo significa ad esempio dire “fuori i balneari dalla direttiva Bolkenstein”, vogliamo che la tassa di soggiorno venga uniformata e che i proventi dalla tassa di soggiorno finiscano tutti in investimenti sul turismo. Vogliamo una formazione d’eccellenza per i nostri giovani, vogliamo che l’Italia dica finalmente: “Il turismo è il nostro bene di prima necessità”. Adesso ci concentriamo su quello che può far diventare davvero ricchi gli italiani”.
Lo ha dichiarato il candidato premier e presidente Fratelli d’Italia, Giorgia Meloni, nel corso della visita alla Borsa Internazionale del Turismo a Milano.
