Funerale Casamonica, Meloni: Andava impedito, strano che Campidoglio non fosse al corrente

«Guardo le immagini del funerale di Vittorio Casamonica e rabbrividisco. Oggi è stato celebrato come un Dio quello che la stampa ha definito il boss del clan dei Casamonica, che ha messo sotto scacco Roma est e che gli stessi partecipanti al funerale hanno definito, in modo inquietante, il vero “Re di Roma”. Il funerale sceneggiata andava semplicemente impedito. Invece fonti del Campidoglio hanno fatto sapere che il Comune “non era al corrente”. Che strano… Nessun cedimento, da parte nostra, contro questa gente ma anche contro chi la spalleggia nelle Istituzioni. Di qualunque colore politico sia».
È quanto scrive su Facebook il presidente di Fratelli d’Italia, Giorgia Meloni.
 
