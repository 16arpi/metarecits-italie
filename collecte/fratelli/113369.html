Salvatore Sasso Deidda: Totale solidarietà agli agenti di polizia feriti, a Sassari, da un pregiudicato del Gambia

Oltre ad aver presentato dei progetti di legge che aggravano le pene per chi aggredisce le nostre forze dell’Ordine, chiediamo al Governo di applicare quanto approvato negli scorsi mesi, con emendamenti ed ordini del giorno proposti dai colleghi di Fratelli d’Italia, per far scontare le pene ai criminali stranieri nella nazione d’origine.
“In Sardegna non è la prima volta che dei cittadini del Gambia si rendono protagonisti di atti criminali e non è la prima volta vederli accumulare pene e provvedimenti d’espulsione” dichiara il Deputato di Fdi, Salvatore Deidda
“È chiaro che le nostre carceri sono sin troppo comode per chi non vuole riconoscere le leggi e vuole vivere nel crimine. È quindi legittimo pretendere di svuotare le celle, risolvendo così molti problemi di sovraffollamento, ed impedire il perpetuarsi di atti criminali da parte degli stessi soggetti che è inutile dire non hanno nulla da perdere”, conclude Deidda ribadendo solidarietà alla Polizia con la necessità di migliorare le norme per la difesa personale degli agenti.
