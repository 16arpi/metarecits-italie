Pil, Donzelli: Dati bocciano eurozerbini e catastrofisti brexit

“I dati economici sul Pil sono una doccia fredda per l’Italia e bocciano sonoramente l’ottimismo di Renzi e del suo governo. Ecco il fallimento degli eurozerbini, gli stessi che fino a qualche settimana fa teorizzavano il catastrofismo della Brexit”. E’ quanto afferma il coordinatore dell’esecutivo nazionale di Fratelli d’Italia Giovanni Donzelli.

“Mentre noi arranchiamo il manifatturiero britannico ha registrato nell’ultimo mese il balzo in avanti più forte degli ultimi anni – aggiunge Donzelli – questa è la dimostrazione che i baciamano alla Merkel degli eurozerbini non producono effetti positivi; dall’altro lato vengono smentiti tutti i servi delle banche e delle lobby europeiste, che delineavano scenari apocalittici per l’uscita della Gran Bretagna dall’Europa. I governi non votati dai cittadini – prima Monti, poi Letta ed ora Renzi – stanno producendo un vero e proprio disastro – conclude Donzelli – bisogna tornare al voto prima possibile”.
