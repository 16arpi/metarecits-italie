Roghi tossici, Silvestroni: Sgombero La Barbuta sempre più urgente!

“Dopo l’operazione di polizia che, a seguito delle indagini sui roghi tossici, ha portato all’arresto di 15 persone per traffico illecito di rifiuti gestito da persone di etnia rom, chiediamo come Fratelli d’Italia, con ancora più forza, lo sgombero e la riqualificazione del campo La Barbuta. Non basta l’intensificazione dei controlli che dopo le mie segnalazioni è stata apportata, ci vuole un intervento radicale che sradichi alla radice quello che è un vero e proprio ricettacolo di criminalità oltre che un attentato alla salute dei cittadini. Chiusura immediata del campo e introduzione del reato di disastro ambientale, tutto il resto sono solo palliativi!” lo ha dichiarato in una nota il deputato di Fratelli d’Italia Marco Silvestroni.
