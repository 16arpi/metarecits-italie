Contratto, Delmastro: In programma giustizia slogan e frasi scopiazzate ma poche proposte concrete

“Se dovessi stendere il sommario di un libro sui mali della giustizia italiana prenderei in prestito senza dubbio il “contratto giallo-verde” di M5S e Lega ma per andare a governare l’Italia non saprei proprio cosa farmene” è quanto dichiara il deputato di Fratelli d’Italia, Andrea Delmastro.
“Il nostro sistema giudiziario – prosegue – è un malato terminale che ha bisogno di urgenti cure da cavallo: garantire certezza della pena, tutela delle vittime e celerità nei processi civili e penali è un dovere non più rinviabile. Nel documento grillino-leghista però non ci sono soluzioni, ma tanti slogan e molte frasi scopiazzate qua e la da programmi elettorali. Sono ben poche le proposte concrete e sostenibili per il futuro della nostra nazione che vengono avanzate, elementi che per Fratelli d’Italia, come ha sempre ribadito il nostro presidente Giorgia Meloni dovranno essere alla base dell’azione politica del governo. Prima gli italiani – conclude Delmastro – non è uno slogan: è la nostra linea politica ma di tricolore, in questo documento giallo-verde, c’è molto poco”.
