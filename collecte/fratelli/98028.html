Infrastrutture mezzogiorno, Rampelli a Lupi, miseria e arretratezza favoriscono mafia

“Il Governo ha finora penalizzato il Mezzogiorno. Ultimo esempio è lo Sblocca-Italia, attraverso cui il 93% delle risorse destinate al Sud sono andate a finanziare progetti infrastrutturali del centro nord.

Anche la derubricazione del Ponte sullo Stretto rappresenta un ulteriore passo indietro, si tratta invece di una priorità che consente di rinnovare la rete infrastrutturale, anche quella secondaria. Il nostro punto di riferimento è quanto fece la Germania con il processo di riunificazione, che incoraggiò le aziende a investire nell’ex Ddr per portare il benessere in quella parte oltre il Muro. Lo sviluppo del sud è condizione indispensabile per far superare la crisi all’Italia e sconfiggere con la modernizzazione quella criminalità che si nutre di arretratezza e miseria”. È quanto ha dichiarato il capogruppo di Fratelli d’Italia-Alleanza nazionale Fabio Rampelli durante il question time al ministro delle Infrastrutture Maurizio Lupi sul potenziamento infrastrutturale del Mezzogiorno.
