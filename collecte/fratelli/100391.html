Dalla Chiesa, Cirielli: Esempio per i nostri giovani e riferimento per arma dei carabinieri

“Nel 33esimo anniversario dell’attentato al generale Carlo Alberto Dalla Chiesa, nel quale persero la vita anche la moglie Emanuela Setti Carraro e l’agente della scorta Domenico Russo, rinnoviamo il ricordo di un uomo che, con grande senso del Dovere, ha dedicato la sua vita alle Istituzioni, fino all’estremo sacrificio. Un esempio per le giovani generazioni e per tutti noi, un punto di riferimento per l’Arma dei Carabinieri”. È quanto dichiara Edmondo Cirielli, deputato di Fratelli d’Italia-Alleanza Nazionale.
“Un pensiero particolare – aggiunge – va ai familiari e a coloro che quotidianamente si battono per contrastare la criminalità organizzata e garantire alle nostre comunità sicurezza, legalità, giustizia e democrazia”.
