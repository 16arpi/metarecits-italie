Strage Bologna. Foti: Bene commissione bicamerale d&#8217;inchiesta

Da Bolognesi attacchi scomposti a Gero Grassi
“Sono passati 39 anni dalla strage di Bologna e ancora troppe cose continuano ad essere ignote. Occorre rimuovere il segreto di Stato per accertare quelle responsabilità che ancora oggi vengono negate. Per queste ragioni, ho aderito all’intergruppo parlamentare denominato “2 agosto. La verità oltre il segreto sulla strage di Bologna” e ho sottoscritto la proposta di legge promossa dai deputati Mollicone e Frassinetti che ha già avuto l’adesione di parlamentari di Lega, Fi e M5S per l’istituzione di una commissione bicamerale di inchiesta sulle dinamiche e le connessioni del terrorismo interno e internazionale con la strage di Bologna e le relative attività dei servizi segreti italiani ed esteri. Scopo della commissione è far luce, in speciale modo, sulle operazioni di depistaggio messe in atto in relazione alla strage: alcune accertate dalla magistratura, altre archiviate in maniera molto sospetta. Trovo inaccettabili, infine, gli attacchi scomposti di Bolognesi a Gero Grassi a cui rivolgo va la mia solidarietà”.
Lo dichiara il parlamentare emiliano Tommaso Foti, vicecapogruppo vicario di Fratelli d’Italia alla Camera dei Deputati.
