Pd, Delmastro: Vicenda Gozi è inquietante

Presentata interrogazione per sapere quali dossier ha trattato come Sottosegretario Renzi 

“Sandro Gozi, già sottosegretario alla Presidenza del Consiglio con delega agli Affari europei del Governo Renzi, ha il pregio di non finire mai di stupire. Dopo essersi candidato alle europee con il movimento Reinassance di Macron, Gozi entra ufficialmente nel governo francese con delega agli Affari europei. La vicenda ha tratti inquietanti. Perché tutta questa riconoscenza francese? Ho già depositato interrogazione per sapere tutti i dossier trattati in Europa da Gozi in nome e per conto dell’Italia con controparte o cointeressato il governo francese. L’arrendevolezza del Governo Pd nei confronti dell’Europa a traino franco-tedesco inizia ad avere interessanti chiavi di lettura”.
Lo dichiara Andrea Delmastro, deputato di Fratelli d’Italia e capogruppo FDI in commissione Esteri. 
