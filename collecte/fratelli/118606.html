Coronavirus, Baldini: Bene approvazione Odg su rilancio comparto sportivo

“Esprimo soddisfazione per l’approvazione del mio ordine del giorno che impegna il governo ad intraprendere ogni opportuna iniziativa volta al sostegno del comparto sportivo in Lombardia e nell’intero Paese attraverso l’individuazione urgente di risorse volte a sostenere e a rilanciare l’operatività dell’intero settore”.
Lo dichiara Maria Teresa Baldini, deputato di Fratelli  d’Italia.
“In questa fase così delicata – conclude il deputato di FDI – è importante anche aver impegnato il governo a valutare l’opportunità di avviare un programma di riqualificazione dei Centri Sportivi quali Hub della salute, in grado di offrire un riferimento in termini di assistenza e orientamento medico nella prossima “Fase due” della gestione dell’emergenza”.
