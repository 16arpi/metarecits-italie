Sea Watch, Ciaburro: Politica affronti riforma giustizia

Fratelli d’Italia chiede leggi chiare e certezza della pena
“Lascia sconcertati la scarcerazione della “kapitana Karola”. Da oggi speronare una motovedetta della Guardia di Finanza non è reato e violare un blocco navale diventa una dimostrazione di umanità. Mentre ai cittadini si chiede ogni giorno di rispettare norme e cavilli legislativi, anche quelli che stanno mettendo in ginocchio gran parte della popolazione, la Procura di Agrigento consuma l’ennesimo momento nero della magistratura italiana. Una parte dello Stato che deve essere profondamente riformata, che sta vivendo il periodo più complesso della sua storia repubblicana. Con impegno e senso di responsabilità è arrivato il tempo che la politica affronti le riforme ormai indispensabili della nostra giustizia, perché tutti devono essere uguali davanti alla legge, perché tutti devono sentirsi protetti dalle leggi. Fratelli d’Italia chiede leggi chiare e giuste e certezza della pena”.
Lo dichiara Monica Ciaburro, deputato di Fratelli d’Italia.
