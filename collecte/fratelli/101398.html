Sindaco di Roma, Marsilio: Rampelli è il nostro candidato, aperti a soluzioni &#8220;civiche&#8221; purchè radicate nella storia del centrodestra

NON ACCETTIAMO VETI SUI NOSTRI UOMINI. La candidatura di Fabio Rampelli a sindaco di Roma è stata proposta da Giorgia Meloni giorni fa ai nostri alleati, ed è tuttora la nostra prima scelta. Sono convinto che Roma abbia bisogno di un profilo ‘politico’ per essere governata, e Rampelli ha tutte le qualità per essere un ottimo sindaco. Ha statura nazionale, ha fatto tutta la ‘gavetta’ (circoscrizione, comune, regione, Camera), ha un ricco curriculum anche al di fuori della politica, con esperienza professionale, sportiva e associativa di primo livello. Rispettosi dei nostri alleati e aperti a possibili soluzioni migliori, siamo e restiamo disponibili a valutare candidature ‘civiche’, purché radicate nella storia del centrodestra. E sottolineo che debbono essere ‘migliori’ e con maggiori possibilità di vittoria; perché in caso contrario non potrei che considerare un ‘veto’ l’eventuale rigetto della candidatura del nostro più prestigioso e storico esponente romano, senza adeguate e motivatissime ragioni da parte dei nostri alleati. Alleati i cui candidati siamo pronti a sostenere in decine di città importanti, nello spirito di una leale collaborazione che presuppone l’indispensabile pari dignità e reciprocità.

E’ quanto dichiara l’on. Marco Marsilio, Portavoce regionale del Lazio di Fratelli d’Italia – Alleanza nazionale
