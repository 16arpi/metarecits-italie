Terremoto, a &#8220;terra nostra per Giorgia Meloni&#8221; cena raccolta fondi per Amatrice

Domani, sabato 24 settembre alle ore 20, presso il Parco Cavalleggeri di Padova, nell’ambito della manifestazione del comitato “Terra Nostra per Giorgia Meloni”, si svolgerà una cena di solidarietà per le popolazioni colpite dal terremoto con degustazione di pasta all’amatriciana e altri prodotti tipici.
La cena è preceduta alle ore 16 da un dibattito dal titolo “La politica dei territori per ricostruire l’Italia” cui parteciperanno numerosi amministratori locali.
“L’Italia dei Comuni e dei piccoli borghi è l’Italia vera – ha detto l’organizzatore della tre giorni a Padova  Walter  Rizzetto, deputato di Fratelli d’Italia-Alleanza nazionale-  Quella che riesce da mobilitarsi a sostegno degli altri e che fa il tifo per una ricostruzione fatta con criteri antisismici e nel rispetto delle identità locali”.
