Franco CFA, Meloni: FdI porta in Parlamento ragioni popolo africano contro neocolonialismo francese

“Fratelli d’Italia porta oggi in Parlamento le ragioni di alcune associazioni di panafricanisti, alcune associazioni che rappresentano il popolo africano che si batte contro il neocolonialismo francese, già denunciato diverse volte da Fratelli d’Italia. La Francia stampa moneta per quattordici nazioni africane, applica il signoraggio, controlla l’economia di queste nazioni e sostanzialmente impedisce loro di svilupparsi. Per noi la soluzione non è spostare gli Africani in Europa, per noi la soluzione è liberare l’Africa da certi europei e intendiamo portare questa questione nel prossimo Parlamento europeo”.
Lo ha detto il presidente di fratelli d’Italia, Giorgia Meloni, a margine del convegno “L’economia delle ex colonie francesi in Africa e il Franco CFA” organizzato dal gruppo parlamentare di Fratelli d’Italia alla Camera.
