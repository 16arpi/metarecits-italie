Ue, Scurria: Erasmus plus grande opportunità per i nostri giovani

“E’ stato lanciato a Firenze Erasmus Plus, il nuovo programma dell’Unione europea per l’istruzione, la formazione, la gioventù e lo sport per il periodo 2014-2020, di cui mi sono molto occupato in questi anni.
  
 Grazie al nostro impegno l’Italia nel 2014 riceverà per il programma 124 milioni di euro di finanziamenti, il 12% in più rispetto allo scorso anno. Questa è l’Europa della quale abbiamo bisogno, l’Europa in grado di offrire ai giovani che meritano la possibilità di mettersi in gioco e dimostrare il proprio valore. E’ l’Europa che risponde più autenticamente al sogno dei suoi padri fondatori, lontana da quella dei burocrati, delle banche e dei circoli chiusi di Bruxelles. E’ esattamente questo che intendiamo quando parliamo di Europa dei popoli. Mi auguro che la giornata di oggi sia d’aiuto per capire la giusta direzione da percorrere”.
E’ quanto dichiara l’eurodeputato di Fratelli d’Italia – Alleanza Nazionale, Marco Scurria.
Roma, 10 aprile 2014
