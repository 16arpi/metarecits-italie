Riforme, Corsaro: No a elezione diretta del capo dello Stato&#8230;

…TRADITE ISTANZE DI CAMBIAMENTO PROCLAMATE  IN VENTI ANNI DI STORIA. “L’elezione diretta del capo dello Stato è stato il collante che ha cambiato la storia dell’Italia…

…negli ultimi venti anni, tema senza il quale non sarebbe semplicemente esistita l’esperienza del centrodestra della cosiddetta seconda Repubblica. Oggi il patto del Nazareno, sottoscritto dal Pd di Renzi e da Berlusconi, ha cancellato d’imperio un percorso verso la democrazia diretta tradendo quelle istanze di cambiamento che l’elezione diretta del presidente della Repubblica avrebbe rappresentato per tutti gli italiani”. E’ quanto dichiara il deputato di Fratelli d’Italia-Alleanza nazionale Massimo Corsaro a commento della bocciatura dell’emendamento sull’elezione diretta del Capo dello Stato.
“Tutto ciò –ha aggiunto Corsaro- la dice lunga sull’assoluto stato di deterioramento della politica italiana, per responsabilità di Forza Italia, per responsabilità del presidente Berlusconi, per responsabilità del gruppo parlamentare di Forza Italia che non ha avuto coraggio di un sussulto di dignità”.
“Quella che abbiamo registrato oggi- ha concluso Corsaro- è per davvero la definitiva parola «fine»di un’esperienza che abbiamo tutti quanti vissuto con passione, che abbiamo creduto potesse contribuire a modernizzare l’Italia”.

