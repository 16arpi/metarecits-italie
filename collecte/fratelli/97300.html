Obbligo pos, Meloni: Governo spaccia regalo a banche come&#8230;

…NORMA CONTRO EVASIONE. «Se insieme all’obbligo del Pos per i pagamenti superiori ai 30 euro il governo avesse previsto anche la gratuità dei servizi bancari ci troveremmo di fronte ad un provvedimento anche comprensibile ma purtroppo non è cosi.
  
L’esecutivo, invece, tenta di spacciare l’ennesimo regalo alle banche come una norma per combattere l’evasione fiscale, peraltro accanendosi sulle imprese e sui lavoratori autonomi. Un comportamento che non ci stupisce, visti i miliardi di euro che i governi a guida centrosinistra hanno regalato in questi anni al sistema bancario privato. A questo punto Renzi ci dica chiaramente quanto vuole destinare ogni anno alle banche invece di piazzare continuamente marchette e favori, come l’ultimo denunciato da Fratelli d’Italia-Alleanza Nazionale sulla reintroduzione dell’anatocismo, nelle pieghe di ogni provvedimento che porta in Parlamento».
È quanto dichiara il presidente di Fratelli d’Italia-Alleanza Nazionale, Giorgia Meloni.
Roma, 30 giugno 2014
