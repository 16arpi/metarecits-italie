Mafia, Donzelli: Ass. vittime Georgofili ha sbagliato avvocato

“L’associazione vittime dei Georgofili questa volta ha fatto un grave errore: scegliere come avvocato il Pm che aveva dato credibilità a Ciancimino è un danno alla memoria di tutte le vittime della mafia”. Così Giovanni Donzelli, dirigente nazionale di Fratelli d’Italia e capogruppo in Regione Toscana, attacca la scelta di Ingroia come avvocato di parte civile per l’associazione vittime dei Georgofili nel processo sulla trattativa Stato-mafia. 
  
 
“La lotta alla mafia e il ricordo delle vittime – aggiunge l’esponente di FdI – necessitano di serietà e credibilità. Caratteristiche che, se mai ha avuto, Ingroia ha evidentemente perso con la vicenda Ciancimino, la brutta figura elettorale e il disdicevole teatrino ad Aosta. Associare il ricordo delle vittime dei Georgofili a quelle tristi pagine è un brutto sbaglio”.
Roma, 26 settembre 2013
