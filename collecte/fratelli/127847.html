Green Pass, Rotelli: Governo smetta di dividere la Nazione con provvedimenti inutili e liberticidi

“Pochi mesi fa il governo si beava degli elogi rivolti dall’Europa al nostro Paese per la gestione della pandemia e qualcuno, addirittura, ipotizzava di esportare in tutto il mondo questo modello. L’Oms, invece, solo pochi giorni fa ha registrato l’Italia tra i quattro paesi con numero più alto di contagi. Gli italiani non sono più disposti a fare quello che gli è stato imposto finora. La stanchezza della popolazione inizia a farsi sentire. Come si fa, dopo due anni, a puntare il dito contro una minoranza della popolazione pur avendo una percentuale di vaccinati che è tra le più alte del mondo? Il governo la smetta di continuare a dividere la Nazione con provvedimenti inutili, dannosi e liberticidi come il Green pass”.

Così Mauro Rotelli, deputato di Fratelli d’Italia intervenendo in Aula sul decreto Green Pass.
