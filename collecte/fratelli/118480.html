Dl Cura Italia. La Pietra: Con la fiducia cade maschera del governo. Italiani sapranno valutare responsabilità

“Purtroppo è caduta la maschera del governo. Fino ad oggi ha chiesto la collaborazione delle opposizioni per poi affermare che le nostre proposte erano pretestuose e mettere la fiducia al provvedimento in discussione, il ‘Cura Italia’, formalizzando così la spaccatura con il Centrodestra. E allo stesso modo è caduta la maschera di Bruxelles. Non esiste più una ‘comunità’ ma un comitato d’affari composto da Germania e Francia, con l’Olanda che fa da paradiso fiscale. Un governo incapace di gestire questa emergenza, che si muove in ritardo senza avere un progetto chiaro sul futuro. Soltanto slogan e proclami ma nessuna sostanza. Ad oggi nessun italiano ha avuto un centesimo di euro di aiuto, soltanto tante rassicurazioni, che anzi non sono mai mancate. Fratelli d’Italia continuerà a fare proposte concrete e di buon senso per l’Italia. Le responsabilità saranno poi messe a nudo e i cittadini sapranno sicuramente giudicare chi e come ha sbagliato”. 
Lo dichiara il senatore di Fratelli d’Italia, Patrizio La Pietra.
