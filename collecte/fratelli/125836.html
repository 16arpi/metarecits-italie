Maltempo, Meloni: solidarietà a comunità colpite nord Italia, ci auguriamo Governo intervenga immediatamente

«Solidarietà e vicinanza di Fratelli d’Italia alle comunità duramente colpite dalla forte ondata di maltempo che si sta abbattendo su tutto il Nord Italia. Dalla Lombardia al Piemonte, dal Veneto all’Emilia-Romagna, sono tanti i territori praticamente in ginocchio e che sono alle prese con gravi difficoltà. Ci auguriamo che il Governo intervenga immediatamente a sostegno di tutte le comunità, le imprese e i cittadini colpiti. E un grazie ai Vigili del Fuoco, alla Protezione civile e a tutti coloro che stanno lavorando senza sosta per aiutare i cittadini».

Lo scrive su Facebook il presidente di Fratelli d’Italia, Giorgia Meloni.
