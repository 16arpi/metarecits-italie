Sanità, Cirielli: Interrogazione al ministro Grillo. Grave ridimensionamento dell’ospedale Umberto I

“Grave se l’ospedale Umberto I di Nocera Inferiore fosse escluso dalla rete Icuts. È un ospedale che oramai serve non solo la zona Nord della Provincia ma anche tutta la Zona Sud di Napoli e pertanto i numeri o sono assolutamente rispettosi della normativa. Depositerò nelle prossime ore un’interrogazione parlamentare urgente per chiedere al ministro della Salute Giulia Grillo di impedire un danno per i cittadini dell’Agro Nocerino e Vesuviano ”. E’ quanto denuncia in una nota Edmondo Cirielli, Questore della Camera dei Deputati e parlamentare di Fratelli di Italia.
“Il ministro intervenga sul nuovo piano ospedaliero della Regione Campania che prevede un ridimensionamento dell’Umberto I con pesanti conseguenze sull’offerta sanitaria” – conclude Cirielli.
