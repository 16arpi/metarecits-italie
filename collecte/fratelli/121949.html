UE, Fiocchi: Necessari più fondi per dissesto idrogeologico

“E’ inderogabile la necessità di attivare più fondi del Meccanismo Unionale di Protezione Civile per la prevenzione di calamità naturali e il dissesto idrogeologico in Europa. E’ un impegno che Fratelli d’Italia si è preso e che intende mantenere. La nostra Nazione è fra le più colpite e martoriate in assoluto e anche in questi ultimi giorni si sono registrati eventi naturali che hanno causato gravi danni nelle zone interessate, spesso con la perdita di vite umane. Potendo contare su più risorse europee, saremo in grado di programmare interventi mirati nelle aree più a rischio. E’ necessaria, inoltre, la sburocratizzazione degli interventi transfrontalieri di Protezione Civile riguardo lo spegnimento incendi”.
Lo dichiara l’eurodeputato di Fratelli d’Italia Pietro Fiocchi i cui emendamenti sono passati in Commissione Ambiente e recepiti nella fase successiva.
