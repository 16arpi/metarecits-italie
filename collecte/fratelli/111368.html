Coldiretti, Fidanza: Con Prandini sintonia su difesa made in Italy da contraffazione e accordi internazionali

“Buon lavoro a Ettore Prandini, neo Presidente Nazionale di Coldiretti eletto all’unanimità nell’assemblea generale svoltasi oggi a Roma. Un lombardo pragmatico e capace che certamente saprà rappresentare una guida salda per l’associazione. Più volte a livello locale come nazionale abbiamo avuto modo di confrontarci con lui sulle priorità del settore, molte delle quali sosteniamo appieno a partire dalla difesa del Made in Italy agroalimentare dalla contraffazione e da accordi internazionali eccessivamente penalizzanti per l’Italia. Fratelli d’Italia come sempre su questi temi è e sarà in prima linea”. È quanto dichiara in una nota il deputato di FdI Carlo Fidanza.
