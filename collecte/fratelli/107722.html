Municipio III, Rampelli: Raggi-Lombardi in caduta libera, effetto domino sui 5 stelle

“I grillini si schiantano anche nel III Municipio, dopo l’approvazione della mozione di sfiducia presentata da Fratelli d’Italia insieme alle altre opposizioni. Il municipio governato dalla fedelissima della Lombardi frana dopo nemmeno due anni di consiliatura e segue le sorti dell’VIII.  Negli altri territori a trazione pentastellata – dalla Tiburtina al Prenestino – continuano ad aprirsi faide interne e avvicendamenti degni della peggiore tradizione del pentapartito.
Il motivo per cui gli italiani dovrebbero voltare d’un colpo le spalle a Luigi Di Maio ha un solo nome: incapacità. E a nulla varrà la consegna del silenzio imposta da Casaleggio alla Raggi per evitare che a ogni sua gaffe il Movimento perdesse migliaia di voti”.
E’ quanto dichiara in una nota Fabio Rampelli capogruppo di Fratelli d’Italia alla Camera.
