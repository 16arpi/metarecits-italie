Dl cuneo. de Bertoldi: Da governo provvedimento iniquo, discriminatorio e irrazionale

“Fratelli d’Italia è favorevole ad interventi normativi che prevedano riduzioni fiscali, però nello specifico il decreto legge sul cuneo fiscale che oggi ha iniziato il suo iter in Commissione Finanze e Tesoro del Senato è un provvedimento che contiene misure inique e discriminatorie nei confronti delle partite Iva, dei lavoratori autonomi, dei professionisti e degli imprenditori. Senza contare quanto questo dl sia illogico dal punto di vista economico, perchè non prevede alcuna riduzione del prelievo fiscale per le categorie produttive. Insomma, questo governo e questa maggioranza sono riusciti nel difficile risultato di varare un decreto legge al tempo stesso iniquo, discriminatorio e irrazionale. Un ulteriore motivo per tornare subito a votare”. 
Lo dichiara il senatore di Fratelli d’Italia, Andrea de Bertoldi, segretario della Commissione Finanze e Tesoro.
