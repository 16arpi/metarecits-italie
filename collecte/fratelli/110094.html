Immigrazione, Delmastro: Ok Dl motovedette ma necessario blocco navale davanti la Libia

“Voteremo sì con convinzione a questo decreto per contrastare la tratta di esseri umani nel Mediterraneo.  Fratelli d’Italia ha presentato un emendamento che chiede di subordinare la cessione delle 12 unità navali alla Libia alla realizzazione del blocco navale perché siamo convinti che solo affrontando in maniera radicale il problema si possano contrastare efficacemente quei trafficanti di esseri umani che sino ad oggi hanno avuto la possibilità di guadagnare lautamente, trasbordando in questi anni in Italia circa 600mila persone.
La Lega ora è una Lega di Governo ed è scomparso dai suoi radar il blocco navale che è rimasto, invece senza se e senza ma, patrimonio di Fratelli d’Italia che crede che questo sia l’unica soluzione che si possa mettere in campo. La Lega, evidentemente, ogni tanto viene contagiata dal pensiero 5 Stelle che in tema di politica estera e politica dell’immigrazione è molto boldriniano”.
Lo ha dichiarato il deputato di Fratelli d’Italia Andrea Delmastro intervenendo alla trasmissione Agorà su Rai Tre.
