Meloni a Bagheria, Varchi: Con Giorgia i giovani pronti a impegnarsi per lo sviluppo

“La presenza di Giorgia Meloni oggi a Bagheria non è casuale. Questa visita rappresenta il segno tangibile di un preciso impegno preso dalla classe dirigente del mio partito con il territorio. Il centrodestra ha un programma serio e fattibile: misure contro l’immigrazione incontrollata, piani di incentivi alla natalità, misure per l’università e l’istruzione, sostegno alle famiglie e potenziamento delle infrastrutture. È sulla base di questi punti che intendiamo lavorare. Queste sono elezioni fondamentali. E noi, vogliamo dare un segnale forte, un segnale di rinnovamento. Stiamo già dimostrando che ci sono volti ed energie nuove, che hanno le giuste competenze e vogliono impegnarsi per il proprio territorio”
Sono queste le parole di Maria Carolina Varchi, candidata di Fratelli d’Italia alla Camera.
