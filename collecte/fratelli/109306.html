Ballottaggi, Zucconi: In Toscana vince voglia di cambiamento e centrodestra, ora tocca a Firenze e Prato

“I risultati elettorali di questi ballottaggi parlano chiaro: le roccaforti rosse in Toscana non esistono più.
Massa, Pisa e Siena passano al centrodestra dove FDI si attesta al secondo posto tra i partiti della coalizione. Il verdetto dei cittadini ci fa capire come sia in atto una rivoluzione: nel segno di questa voglia di cambiamento e di centro – destra, ora tocca alle altre province, a partire con Firenze e Prato nel 2019, e alla Regione nel 2020.
Un plauso va a Giorgia Meloni e alla classe dirigente locale di FDI per aver riscritto la storia in terre massacrate dalle amministrazioni a guida centro – sinistra”.
Lo ha dichiarato il deputato di Fratelli d’Italia Riccardo Zucconi.
