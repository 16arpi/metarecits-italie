Elezioni, La Russa: Solo votando FdI elettore ha la certezza che suo voto non andrà mai a Governi con la sinistra

“Non siamo rimasti male che i nostri alleati abbiano deciso di non partecipare alla manifestazione voluta da Giorgia Meloni per dire no a ogni possibile inciucio con la sinistra o i 5 Stelle. Certo, ci dispiace, ma tutto serve a fare chiarezza. Cinicamente questa loro decisione potrebbe anche farci comodo perché ora gli italiani sanno che solo votando Fratelli d’Italia, il loro voto non andrà mai a governi con la sinistra. Noi vorremmo che tutti i candidati di centrodestra giurassero che non cambieranno casacca e non appoggeranno mai un governo che non sia di centrodestra. Gli alleati non lo vogliono fare, noi di Fratelli d’Italia lo faremo il 18 febbraio a Roma”.
Così Ignazio La Russa, deputato di Fratelli d’Italia, intervenendo alla trasmissione “L’Aria che tira” in onda su La7.
