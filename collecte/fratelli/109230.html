Camera, Montaruli: Governo deludente su annullamento atti su figli coppie omosessuali, FdI continuerà a difendere famiglia naturale

«Deludente la risposta del Governo Conte al question time di FdI, con il quale chiedevamo al Ministero dell’Interno di annullare la registrazione degli atti di nascita come figli di coppie dello stesso sesso adottati da alcuni sindaci italiani, a partire da Roma e Torino. Come ribadito più volte da Giorgia Meloni, l’unico diritto che va difeso è quello dei bambini ad avere un padre e una madre. Ci auguriamo che il buon senso prevalga anche nel Governo e che si possa discutere il prima possibile la proposta di legge di FdI, che mette ordine in questo settore e impedisce ai primi cittadini di adottare provvedimenti illegittimi e in violazione della legge. Se il Governo e la maggioranza tentennano, noi non intendiamo farlo e continueremo a difendere la famiglia naturale riconosciuta dalla Costituzione».
Lo ha detto il deputato di Fratelli d’Italia, Augusta Montaruli, replicando in Aula alla Camera al ministro per i Rapporti con il Parlamento Fraccaro.
