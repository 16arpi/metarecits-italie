Sicurezza, Mollicone: Colle Oppio simbolo nazionale del fallimento di sinistra e M5s

ALFANO E FRANCESCHINI LASCIANO NEL DEGRADO CUORE ARCHEOLOGICO DI ROMA. PREFETTO INTERVENGA SE RAGGI IMMOBILE.
Qualcuno avvisi il sindaco Raggi che dovrebbe occuparsi della Capitale e di quello che vi accade invece di gestire la crisi della sua inutile giunta.

Lo stupro di Colle Oppio riaccende l’attenzione su un quadrante che è archeologico e si trova a 500 metri dal Colosseo, ma  Alfano, Francheschini e  il sindaco Raggi non se ne curano .

Il degrado del Parco è causato dalla presenza di richiedenti asilo che invece di essere nei centri vivono per strada e spacciano per sopravvivere. Questa presenza crea un luogo di attrazione di ogni genere di criminalità tra cui ladri e stupratori.

Il centrodestra , con il sottoscritto , aveva stanziato mezzo milione per la riqualificazione. Arrivò Marino e li spostò altrove. Ora Roma è in mano ad un sindaco che non sa nemmeno dove sia Colle Oppio.

Chiediamo al Prefetto di supplire all’incapacità del Sindaco e convocare il comitato per la sicurezza per un piano speciale sul parco archeologico più bello del mondo.

Federico Mollicone, Presidente circolo FDIAN Colle Oppio
