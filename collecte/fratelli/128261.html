Balneari, Caramanna: Governo condanna settore strategico

“Apprendiamo da organi di stampa che il governo avrebbe varato la riforma delle concessioni. È sconvolgente la decisione del Consiglio dei ministri che, all’unanimità, ha deciso di condannare un comparto strategico per la nostra Nazione come quello dei balneari. Si sarebbe potuto aspettare la discussione parlamentare, invece si è preferito un accordo che accontenta l’Europa e non gli operatori che sono in un momento di grave crisi. Lascia perplessi e genera sgomento l’atteggiamento di chi, fino a ieri, si professava contrario alla direttiva Bolkestein e oggi, invece, si accoda a questa assurda decisone dell’esecutivo”. 

Lo dichiara il responsabile nazionale Dipartimento Turismo di Fratelli d’Italia, Gianluca Caramanna.
