Green pass, De Toma: grave bocciatura Odg su tutela lavoratori con eventi avversi vaccino

“E’ grave ed incomprensibile la bocciatura del mio odg al decreto Green pass che avrebbe impegnato il governo a tutelare quei lavoratori che si assentano da lavoro per eventi avversi che si manifestano nei giorni successivi la somministrazione del vaccino e che ad oggi, si vedono anche decurtare lo stipendio. I postumi causati dall’inoculazione del siero sono riconosciuti e di diversa intensità. Una questione che a nostro avviso era da affrontare prontamente, così come chiedono a gran voce i sindacati, soprattutto quelli del pubblico impiego”.

Lo dichiara Massimiliano De Toma, deputato di Fratelli d’Italia e primo firmatario dell’odg al decreto Green pass.

