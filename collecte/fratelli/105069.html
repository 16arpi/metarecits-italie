Palermo, Meloni: Spoglio su sito comune grave violazione legge, da fdI interrogazione a Minniti

«Fratelli d’Italia presenterà un’interrogazione parlamentare al ministro dell’Interno Minniti per denunciare un fatto scandaloso: nonostante il silenzio elettorale, sul sito ufficiale del Comune di Palermo per le amministrative sono comparsi oggi i dati di un sedicente spoglio che vedrebbe al primo posto proprio il sindaco uscente del Pd Leoluca Orlando. Siamo di fronte ad una violazione gravissima della legge che danneggia pesantemente tutti gli altri candidati e che non può rimanere impunita. Saranno solo i palermitani a decidere chi vincerà domani le elezioni e a loro Fratelli d’Italia dice: se volete il cambiamento l’unico voto utile è quello alla lista “Centrodestra per Palermo” che sostiene la candidatura a sindaco di Ismaele La Vardera».
È quanto scrive su Facebook il presidente di Fratelli d’Italia, Giorgia Meloni.
