Pnrr: più fondi a sud Italia e sostegno enti locali per realizzazione progetti

“Fratelli d’Italia ritiene insufficiente destinare al sud Italia solo il 40% delle risorse territorializzabili del Pnrr e, per rilanciare fortemente il Meridione, chiede al governo di destinare al sud il 40% dei complessivi 235 miliardi di euro. Troviamo grave, inoltre, che non venga affrontato in nessun modo il problema della capacità di spesa delle regioni meridionali che spesso non riescono nemmeno a spendere i fondi ordinari europei e che tornano al mittente. La ristrettezza dei tempi per l’utilizzo delle risorse del Pnrr rende essenziale il corretto e tempestivo impiego delle stesse, ma sono già molti i comuni del Sud Italia che si stanno confrontando con le difficoltà derivanti dalla carenza di strutture tecniche e modelli organizzativi nella realizzazione e attuazione dei progetti. Il governo faccia l’impossibile per sostenere queste amministrazioni ed evitare di trovarci di fronte all’ennesima grande occasione persa”. 

Così in Aula i deputati di Fratelli d’Italia Carolina Varchi e Marcello Gemmato, durante il Question Time.
