G7, Cirielli: Scene intollerabili, cosa dicono Renzi e Pd che hanno voluto reato di tortura?

“Solidarietà e auguri di pronta guarigione agli agenti rimasti feriti oggi a Venaria per le proteste anti G7. Ancora una volta scene intollerabili contro le nostre forze dell’ordine. A Renzi e alla sinistra che hanno voluto il reato di tortura chiediamo se essere presi a calci e pugni dai manifestanti come è accaduto all’inerme agente della Digos sia meno grave e se sia giusto che il Pd per una violenza di un poliziotto voglia una pena da 5 a 12 anni e per quella contro l’agente sia, invece, dai 6 mesi ai 5 anni”. È quanto dichiara Edmondo Cirielli, deputato di Fratelli d’Italia-Alleanza Nazionale, responsabile del Dipartimento Giustizia del partito.
“Fratelli d’Italia ha depositato da tempo una norma per inasprire il reato di violenza a pubblico ufficiale – aggiunge -. Ci dicano Renzi e Orlando cosa vogliono fare per contrastare questa deriva violenta contro coloro che difendono la nostra libertà e la nostra sicurezza”.
