Legge elettorale, Rampelli: Per noi indispensabili preferenze, primarie e premio di maggioranza


“Nel dibattito e nel confronto sulla legge elettorale Fratelli d’Italia insiste sulle sue proposte, anche all’interno del centrodestra: primarie, regolate dalla legge, preferenze per favorire la scelta dei parlamentari dai cittadini e il premio di maggioranza per salvaguardare l’unica cosa positiva della Seconda Repubblica, il bipolarismo. Proposte nell’interesse dell’Italia e non dei partiti. Inutile precisare che il nuovo testo favorisce ancora la rappresentanza tedesca in Alto Adige, contrastando il voto contrario che la Camera ha espresso liberamente, dando un chiaro indirizzo di riequilibrio con la minoranza italiana ”. E’ quanto dichiara il capogruppo di Fratelli d’Italia-Alleanza nazionale Fabio Rampelli intervenendo a Coffee Break su la7.
