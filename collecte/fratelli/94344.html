Foti-Balboni: nel PdL questione morale mai risolta

Il coinvolgimento del capogruppo del Pdl alla Regione Emilia-Romagna e vicepresidente Iren, Luigi Villani, per il quale sono scattati gli arresti domiciliari nell’ambito dell’inchiesta per corruzione che riguarda l’ex sindaco di Parma Pietro Vignali, “anch’esso espressione del Pdl, pone ancora una volta in evidenza la grave questione morale mai risolta all’interno di un partito che siamo contenti di aver lasciato”. E’ quanto affermano il senatore  Alberto Balboni e il deputato Tommaso Foti, che sono ora capilista in Emilia-Romagna per Palazzo Madama e per Montecitorio conFratelli d’Italia-Centrodestra nazionale. Un movimento, ricordano i due in una nota congiunta, “nato appunto per offrire al centrodestra un’alternativa basata sulla legalita’ e sull’onesta’, senza se e senza ma”.
 
 
