Marò, Fdi-AN: Napolitano non faccia &#8216;l&#8217;indiano&#8217;&#8230;

FLASHMOB CON LANTERNE IN CIELO PER MARO’ LIBERI. “Nel pomeriggio di oggi flashmob di Fratelli d’Italia-Alleanza Nazionale, in contemporanea in tutta Italia, davanti al Vittoriano per chiedere la liberazione dei marò italiani, mobilitazione alla quale hanno  partecipato Marco Marsilio segretario amministrativo, Federico Mollicone componente dell’esecutivo nazionale e Andrea De Priamo portavoce romano.
  
 
“Fdi-An si mobilità in tutta Italia per chiedere la liberazione di Massimiliano La Torre e Salvatore Girone, e siamo davanti al Vittoriano proprio per manifestare la nostra solidarietà ai soldati italiani detenuti in India, traditi dalle istituzioni italiane e internazionali, ed il presidente della Repubblica è il primo colpevole di aver restituito i marò all’India”.
Sono state fatte volare lanterne di carta con scritto ‘marò liberi’ a simboleggiare sia l’amor patrio che l’auspicio di liberazione, e Napolitano non faccia ‘l’indiano’ è il testo del volantino distribuito dai militanti, presente Gioventù Nazionale, e dai dirigenti di FdI-An.
“Fratelli d’Italia non sa se La Torre e Girone siano colpevoli o innocenti, sa che devono essere giudicati in Italia da tribunali italiani e si batterà fino alla fine per garantire questo risultato, mentre il governo precedente e quello attuale continuano ad offendere l’onore delle nostre forze armate”.
E’ quanto dichiarano in una nota congiunta gli esponenti di Fratelli d’Italia-Alleanza Nazionale, Marco Marsilio segretario amministrativo, Federico Mollicone componente dell’esecutivo nazionale e Andrea De Priamo portavoce romano.
Roma, 15 maggio 2014
