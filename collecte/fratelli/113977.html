Editoria, Butti: Su credito d&#8217;imposta Governo passi da parole a fatti

“Fratelli d’Italia esprime soddisfazione per l’impegno assunto dal sottosegretario all’Editoria Vito Crimi durante il nostro question time sul credito d’imposta per l’anno 2019. Un successo importante quello ottenuto da FDI che punta a migliorare le condizioni di un intero settore messo in difficoltà dalla crisi economica e da un governo incapace di dare risposte concrete alle esigenze degli italiani. Il nostro impegno quindi, non si esaurisce con le promesse fatte dal sottosegretario. Continueremo a vigilare affinché il governo passi velocemente dalle parole ai fatti, non solo rifinanziando il credito d’imposta per l’anno 2019 ma anche per stabilizzarlo per il prossimo futuro”.
Lo dichiara Alessio Butti, deputato di Fratelli d’Italia, responsabile Media e TLC di FDI e firmatario di una proposta di legge sul credito d’imposta per le piccole e medie imprese nel settore dell’editoria.
