Gallone: Da Monti solo pessimismo; Noi pronti a restituire fiducia

I dati resi noti dalla Confesercenti fanno emergere un altro aspetto della gestione Monti risultato deleterio per l’Italia. La politica di austerity portata avanti nell’ultimo anno si è infatti sedimentata nella società, provocando un diffuso e radicato pessimismo, fenomeno che da un lato contrae ancor di più i consumi, frenando ulteriormente la crescita, e dall’altro allontana i cittadini dalla partecipazione
  
politica, unica strada possibile. L’obiettivo di Fratelli d’Italia è quello di rimettere in moto la crescita italiana, sia attraverso un’inversione di tendenza nella politica fiscale, sia tentando di restituire entusiasmo e fiducia ad una popolazione che ha bisogno di ritornare a scommettere sul futuro.
È quanto dichiara, in una nota, il capogruppo al Senato di ‘Fratelli d’Italia – Centrodestra Nazionale’, Alessandra Gallone.
Roma, 12 gennaio 2013
