Libia, Delmastro: Disegno Macron è estromettere Eni e Italia

Conte convochi ambasciatore francese e ponga questione a Consiglio Europa.
“Macron, il galletto francese, è stato pizzicato con le mani nella marmellata. Una marmellata maleodorante e che ha l’amaro retrogusto di una sporca guerra per procura. È ormai certo che Macron fornisce di armi Haftar sguinzagliandolo nella guerra civile. Il disegno di Macron è chiaro: estromettere Eni e l’Italia dalla Libia e riempire l’Italia di barconi di libici. Conte convochi immediatamente l’ambasciatore francese e ponga la questione in Consiglio d’Europa: la Francia è ormai un Paese ostile e che ha una politica estera autonoma e contraria agli interessi non solo italiani, ma anche europei. Il campione dell’europeismo getta la maschera e manifesta il suo vero volto: un gretto e meschino burattinaio che gioca alla guerra per procura”.
Lo dichiara Andrea Delmastro, deputato di Fratelli d’Italia.
