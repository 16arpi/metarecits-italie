M5s, Rizzetto: In bocca al lupo a Pizzarotti, ha fatto una scelta di dignità

“Auguri ed in bocca al lupo a Federico Pizzarotti ed alla sua squadra. Scelta di dignità, la loro. Rispetto al suo intervento, oggi, in conferenza stampa, ricordo a lui ed a tutti che non tutti i parlamentari si sono comportati così come da lui dipinto: qualcuno ha alzato la testa, messo sempre il nome e cognome in calce alle dichiarazioni pubbliche, qualcuno si è preso le sue responsabilità ricevendo insulti e pure qualche mano alzata da quella che ormai è una setta. Ci hanno descritti come “piddini”: ora registriamo quello che ognuno ha scelto di fare. “Piddino” esattamente come l’assessore Mazzillo, a Roma; “Piddino” come esattamente un tempo fu lo stesso Grillo, a quanto pare. I nomi esistevano: Prodani, Barbanti, Baldassarre, Mucci…molti altri ed in primis il sottoscritto.
Noi c’eravamo. Però tempi, in politica, sono tutto. Evidentemente non collimavano: dall’ampia riunione a Parma al dibattito di Traversetolo. Ora al lavoro e buona strada!”. È quanto dichiara il deputato di Fratelli d’Italia-Alleanza nazionale- Terra Nostra Walter Rizzetto.
