Stazione Milano, Cirielli: Uomini e donne in divisa stanno pagando prezzo altissimo

“Mentre il Senato approva norme scritte male che aumenteranno in maniera sproporzionata le pene contro anche sole minacce dei pubblici ufficiali contro i delinquenti, si consuma alla stazione centrale di Milano l’ennesima aggressione ai danni delle forze dell’ordine, con un accoltellamento di un agente della Polfer e di due militari dell’esercito da parte di un ventenne italo-tunisino, ora indagato per terrorismo internazionale”. E’ quanto dichiara Edmondo Cirielli, deputato di Fratelli d’Italia-Alleanza Nazionale.
“Ci auguriamo che il governo apra finalmente gli occhi e capisca quali siano le vere priorità – aggiunge-. Gli uomini e le donne in divisa stanno pagando un prezzo altissimo ed è inaccettabile. Il ministro Minniti intervenga seriamente per mettere fine a questa situazione, anche aumentando le pene per il grave reato di violenza a pubblico ufficiale, come abbiamo chiesto in altre occasioni. Perché sarebbe ancora più intollerabile veder subito fuori di galera un simile delinquente, come capita ormai troppo spesso”.
