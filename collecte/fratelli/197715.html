Fisco: dati smentiscono critiche su evasione fiscale

“I dati più recenti della Ragioneria dello Stato e del Dipartimento delle Entrate confermano una significativa crescita delle entrate fiscali e contributive nei primi nove mesi del 2024. Con un incremento complessivo di 33,5 miliardi di euro (+5,6%), il governo Meloni dimostra l’efficacia delle sue politiche economiche e di contrasto all’evasione fiscale. Alla faccia di chi lancia accuse totalmente infondate, il gettito fiscale ha registrato un aumento di 27,9 miliardi (+6,5%), trainato dalla crescita dell’Irpef, favorita dalla maggiore occupazione, e dalle imposte sui redditi e utili societari. Anche il gettito contributivo segna un incremento di 5,5 miliardi (+2,9%). Questi risultati testimoniano una solida azione fiscale e smentiscono le accuse infondate di una fantomatica tolleranza verso l’evasione. Il centrodestra guidato da Fratelli d’Italia continua a lavorare per rafforzare la giustizia fiscale e sostenere la crescita economica della nazione”.
Lo dichiara il capogruppo di Fratelli d’Italia alla Camera dei deputati, Tommaso Foti.
