Latina, Maietta: Impegno di FdI per aprire i cantieri della Roma-Latina

“Sono pienamente disponibile a sostenere azioni di carattere istituzionale a sostegno della realizzazione della Roma-Latina. Dopo l’approvazione da parte del Cipe del progetto definitivo è tempo di agire in maniera concreta per aprire i cantieri”.
  
 
E’ quanto dichiara Pasquale Maietta, parlamentare di Fratelli d’Italia e membro della Commissione Finanze della Camera, che aggiunge: “Si tratta di un’opera tanto attesa e abbiamo già perso troppi anni senza atti concreti. Ricordo che questo asse viario era inserito in un più ampio programma di caratura europea in cui il Corridoio tirrenico si innestava come estremo elemento di collegamento nel cuore dell’Italia.  Se dal punto di vista generale l’opera riveste una rilevante importanza strategica, per Latina si tratta quasi di una questione vitale poiché, come noto, l’opera comprende la realizzazione del collegamento con l’A1. Il mio auspicio e il mio impegno vanno nella direzione di sollecitare Istituzioni ed Enti di competenza per un lavoro sinergico rivolto al comune obiettivo di vedere in cantieri aperti entro breve tempo”.
Latina, 8 agosto 2013                                                                                 
