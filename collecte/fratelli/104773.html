Rogo, Rampelli: Assicurare alla giustizia gli assassini. Togliere la patria potestà ai rom che non fanno i genitori

“Spero che le Forze dell’Ordine riescano ad assicurare alla giustizia gli assassini e che i magistrati buttino le chiavi. Ma ci sono troppe domande alle quali occorre dare risposte: perché in quel parcheggio c’era un camper? Ci risulta che i bambini deceduti non andassero a scuola. Mi chiedo perché ai non sia  stata tolta la patria potestà, che  avrebbe consentito di avere una vita dignitosa e di scampare a una morte atroce.  Ma la risposta è sempre la stessa: il buonismo prevede che sia vietato a chiunque di pernottare con un camper per la strada, ma non ai rom. Il buonismo prevede che si possano spendere milioni di euro per andare a prendere i bambini nomadi e portarli a scuola, ma che i pulmini possano tornare dai campi semivuoti, senza conseguenze, vanificando i soldi spesi da tutti i cittadini. Il buonismo prevede che si tolga la patria potestà a famiglie italiane indegne, ma non a sinti e rom, anche se mandano i minori ad accattonare, borseggiare, taccheggiare, rovistare. Per non parlare dell’anacronistica Ue che tutela i nomadi come si trattasse delle antiche popolazioni girovaghe di secoli fa, composte da ramai, addestratori di cavalli e artisti circensi. Un mondo che non esiste più, con buona pace di Bruxelles. I vecchi e caratteristici villaggi hanno da decenni lasciato il posto a baraccopoli maleodoranti e prive di decoro dove non dovrebbero vivere uomini né tantomeno piccole creature, al fianco di pregiudicati. Minori che poi finiscono per pagare con la propria vita gli errori di presunti genitori. Coma accaduto a Centocelle”.
E’ quanto ha dichiarato il capogruppo di Fratelli d’Italia-Alleanza nazionale Fabio Rampelli, annunciando un’interrogazione parlamentare, a Coffee Break su La7.
