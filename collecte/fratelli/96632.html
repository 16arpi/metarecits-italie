Pensioni d&#8217;oro, Meloni: 2000 euro lordi mensili non sono pensioni d&#8217;oro, Pd colpisce gli italiani onesti e il ceto medio

“Leggo dalla stampa che il commissario per la spending review del governo Renzi avrebbe in mente di reperire parte delle risorse per i provvedimenti annunciati dal Presidente del Consiglio con un contributo di solidarietà sulle pensioni d’oro. Ma da rapidi calcoli che potrebbe fare chiunque si evince che lo stesso Cottarelli consideri ‘d’oro’ le pensioni superiori ai 2000 euro lordi.
  
 Una pensione da 2000 euro lordi non si può in alcun modo considerare una pensione d’oro. E sarebbe vergognoso se il Partito Democratico sostenesse il taglio delle pensioni della povera gente dopo aver bocciato la proposta di Fratelli d’Italia-An di revocare le pensioni superiori ai 5000 euro mensili – quelle sì, da considerarsi alte – non coperte da contributi. Ancora una volta la sedicente sinistra colpisce gli italiani onesti e il ceto medio, mentre non ha il coraggio di toccare gli ingiusti e incomprensibili privilegi che ancora albergano in Italia”. È quanto dichiara il capogruppo di Fratelli d’Italia-Alleanza nazionale Giorgia Meloni.
