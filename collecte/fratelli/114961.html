Sea Watch, Trancassini: Se PD pensa di intimorirmi con magistratura casca male

“Se quelli del PD pensano di intimorirmi e imbavagliarmi con il richiamo alla magistratura cascano male.
Oggi, durante la discussione del ddl Sicurezza a commissioni riunite ho solo ricordato al PD che il salvataggio in mare lo svolge già egregiamente la Capitaneria di porto e che le ONG sono più vicine al ruolo di favoreggiamento al reato di immigrazione clandestina che di salvatori di vittime. Ho solo ricordato al PD che Fdi è l’unico partito che denuncia il traffico di umani che la mafia nigeriana utilizza tra l’altro per prostituzione e traffico di organi . Fosse per noi questa gente non partirebbe e non rischierebbe la vita in mare. Ho solo ricordato al PD che Carola non è una santa, ma una donna che ha violato le leggi italiane e che va semplicemente considerata come tale. Il bavaglio del Pd? Una medaglia”.
Lo dichiara Paolo Trancassini, deputato di Fratelli d’Italia.
