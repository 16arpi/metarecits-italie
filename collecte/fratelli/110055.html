Pensioni, Urso: da Di Maio impegno ufficiale su taglio sindacalisti. Attendiamo firma nulla osta

“Il ministro Di Maio ha preso un impegno ufficiale a dare il nulla osta al presidente dell’Inps per eliminare da subito il privilegio più scandaloso: quello dei sindacalisti che vedono aumentata artificiosamente la retribuzione negli ultimi mesi del mandato per costruire delle pensioni d’oro. Pensioni che sono scandalose perché parliamo di chi deve difendere i diritti dei lavoratori. Prendiamo atto del suo impegno e l’aspettiamo quando firmerà il nulla osta”. Lo dichiara il senatore di Fratelli d’Italia, Adolfo Urso, nel corso del question time replicando al ministro Di Maio circa la risposta alla sua interrogazione.
