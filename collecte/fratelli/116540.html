Agroalimentare, Procaccini: Salsa all&#8217;amatriciana ottiene tutela unione europea

“Da oggi  la salsa all’amatriciana è un prodotto riconosciuto dall’Unione Europea con il marchio di ‘Specialità Tradizionale Garantita (STG)’ “ . E’ quanto dichiara l’europarlamentare di Fratelli d’Italia-ECT, Nicola Procaccini, che nei mesi scorsi si era fatto promotore dell’iniziativa presso la Commissione Europea, su richiesta del consigliere regionale di FDI, e già sindaco di Amatrice, Sergio Pirozzi.“Con la pubblicazione sulla Gazzetta Ufficiale della UE si è concluso un iter che ha trovato favorevoli riscontri a Bruxelles, considerate le particolari caratteristiche del prodotto e l’importanza che riveste per un territorio che coinvolge quasi tutta l’Italia centrale.Si tratta, soprattutto, di un concreto sostegno agli sforzi che le popolazioni terremotate di Lazio, Marche e Umbria stanno profondendo per risollevare i loro territori. Ringrazio tutti coloro che hanno collaborato affinché l’iter potesse giungere in tempi brevi ad una positiva  conclusione, in particolare il consigliere regionale Sergio Pirozzi.Nel riconoscimento della salsa all’amatriciana quale Specialità Tradizionale Garantita, Bruxelles specifica gli ingredienti e le peculiarità che la salsa deve comprendere anche al fine di contrastare i tentativi di contraffazione e tutelare un’eccellenza gastronomica italiana apprezzata in ogni angolo del Pianeta”.
