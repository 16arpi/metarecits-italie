Sciopero, Meloni: Scelta della triplice incomprensibile e indecente. Alimenta scontro sociale

«La scelta della triplice sindacale Cgil, Cisl e Uil di confermare lo sciopero del pubblico impiego del 9 dicembre è incomprensibile e indecente. Al netto delle rivendicazioni e dello stato di abbandono di alcuni settori, primo fra tutti quello sanitario, indire ora uno sciopero vuol dire, di fatto, offrire un alibi al Governo per rallentare ogni trattativa e, cosa ancora più grave, significa alimentare lo scontro sociale tra chi nonostante tutto continua ad avere un reddito garantito e chi a causa del Covid ha perso ogni certezza e guarda al futuro con disperazione. Sono certa che la stragrande maggioranza dei dipendenti pubblici, che da servitori dello Stato lavorano con dedizione, non aderirà a questa iniziativa, rifiutando atteggiamenti strumentali che mortificano l’Italia intera».
Lo scrive su Facebook il presidente di Fratelli d’Italia Giorgia Meloni
