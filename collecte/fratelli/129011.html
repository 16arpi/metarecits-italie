Catasto, Osnato: sospetto ci sia volontà di aumentare tassazione

“Il lavoro portato avanti per mesi in commissione Finanze è stato totalmente annullato con decisione del governo di imporre la delega fiscale. La delega, inoltre, parte dalla riforma del catasto, argomento che era stato totalmente eliminato dalla stessa commissione. Fratelli d’Italia ha il sospetto, più che fondato vista anche l’insistenza dell’Europa oltre che quella del premier Draghi, che la tassazione sulle proprietà immobiliari voglia essere aumentata. È bene ricordare però che i comuni già oggi possono operare autonomamente la revisione dei dati relativi catasto”.

Così Marco Osnato, deputato e capogruppo in commissione Finanze di Fratelli d’Italia, ospite della trasmissione Omnibus su La7.
