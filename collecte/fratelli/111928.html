Manovra, Meloni: Fa esatto contrario di quello che serve all&#8217;Italia. Il 12 dicembre in piazza contro fatturazione elettronica

“Siamo al fianco degli imprenditori che protestano contro un Governo e una manovra che fanno l’esatto contrario di quello di cui ci sarebbe bisogno. Fratelli d’Italia continua a chiedere il taglio delle tasse, maggiori investimenti in infrastrutture e meno burocrazia e il 12 dicembre, dalle ore 11, saremo insieme a questi imprenditori in piazza Montecitorio per dire no alla follia dell’obbligo della fatturazione elettronica”.
È quanto ha detto interpellata dai giornalisti a margine dell’evento di presentazione dell’adesione a Fratelli d’Italia di ‘Cuori Italiani’ di Andrea Augello, il presidente di FdI, Giorgia Meloni.
