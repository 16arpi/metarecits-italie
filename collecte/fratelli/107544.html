Meloni a Bagheria, Cannella: Calorosa accoglienza e diffuso entusiasmo dimostrano alto consenso per Giorgia Meloni e Fratelli d&#8217;Italia nel palermitano

“La partecipazione e l’entusiasmo con la quale è stata accolta Giorgia Meloni a Bagheria è un indicatore importante del crescente consenso che su tutto il territorio palermitano si sta concentrando su Fratelli d’Italia. La scelta di Bagheria è una scommessa vinta per il centrodestra. Il popolo bagherese, nell’accogliere calorosamente Giorgia Meloni, ha dimostrato che il M5s, che amministra la città, non è in grado di rappresentare un esempio di buongoverno né sul territorio né per il Paese”.  
È il commento a fine evento di Giampiero Cannella, coordinatore regionale Sicilia occidentale e candidato alla Camera per Fratelli d’Italia.
