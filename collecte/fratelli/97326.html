F35, Nastri: Basta con confusione e incertezza, Renzi imprima svolta

“L’Italia, per la centralità che riveste nel sistema delle  alleanze internazionali, non può permettersi questo continuo tentennamento sugli F35. Ne va della nostra credibilità in quanto Paese e della competitività del nostro sistema industriale che in questo settore è una punta di eccellenza.
  
Ci auguriamo che quanto prima sia il presidente del Consiglio Renzi sia il ministro della Difesa Pinotti chiariscano definitivamente la posizione del Governo e imprimano la svolta necessaria tacitando tutti i tentativi demagogici provenienti dal Pd”. È quanto dichiara il deputato di Fratelli d’Italia-Alleanza nazionale Gaetano Nastri, componente della commissione Difesa.
Roma, 3 luglio 2014
