Governo, Fidanza: Saccomanni ha le visioni

“Il ministro Saccomanni ha le visioni. La befana deve avergli portato i funghi allucinogeni: vede tutto rosa mentre gli italiani purtroppo vedono tutto nero”. Così Carlo Fidanza, capo delegazione di Fratelli d’Italia al Parlamento europeo, commenta l’intervista del ministro dell’Economia a Repubblica.
  
 
“Mentre ‘SaccoDanni’ annuncia improbabili riduzioni di tasse, gli italiani stanno già pagando il conto dell’aumento Iva, della mini-Imu, degli aumenti ingiustificati di autostrade e bollette e attendono trepidanti di sapere di quanto maggiore sarà la nuova Tasi rispetto alla vecchia Imu. Il tutto in attesa dei tanto agognati interventi sul cuneo fiscale. Non proprio come il quadretto idilliaco dipinto dal ministro”, conclude Fidanza.
Roma, 6 gennaio 2013
