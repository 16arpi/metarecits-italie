Vaccini. Ciriani: su obbligo pretendiamo chiarezza da Governo e ministro. Italia cederà a teorie no vax?

“Dal governo e dal ministro Grillo sul tema della vaccinazione obbligatoria Fratelli d’Italia pretende chiarezza. Il governo deve dire se l’Italia continuerà ad essere una Nazione nella quale vaccinarsi è non soltanto un diritto ma un dovere nei confronti della comunità, oppure un Paese che ha ceduto alle pericolose teorie no-vax. La decisione di inserire all’interno del decreto Milleproroghe il rinvio di un anno dell’obbligo vaccinale per nidi e materne, non può essere una soluzione. Così come non lo è annunciare che sarà il Parlamento ad individuare la strada da seguire. Spetta al governo ed alla maggioranza spiegare cosa pensano in merito e cosa vogliono fare, altrimenti questo rinvio non sarà altro che la fine della politica dell’obbligo vaccinale”. Lo dichiara il presidente del gruppo al Senato di Fratelli d’Italia, Luca Ciriani.
