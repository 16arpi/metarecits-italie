Autonomia, Osnato: Dopo audizione Tria si ripone lo champagne

“Oggi in commissione bicamerale per il federalismo fiscale il ministro Tria ha sostanzialmente decretato uno stop all’autonomia del Veneto, della Lombardia e dell’Emilia Romagna. Con assoluta franchezza, il ministro ha spiegato come, oltre a fortissimi dubbi di rilievo costituzionale, ci siano molte perplessità rispetto ai costi che le intese porterebbero e alle difficoltà di trovare le coperture necessarie. Dalle sue parole è parso evidente che il processo di autonomia sia ancora ben lontano da poter arrivare alla sua applicazione, al contrario di come era sembrato nelle audizioni dei presidenti delle Regioni richiedenti, i quali si erano dimostrati molto più ottimisti e addirittura erano pronti a festeggiare tanto d’aver già messo in frigo quello champagne che ora sono costretti a mettere via. Fratelli d’Italia, ancor prima di ogni valutazione di merito, denuncia ancora una volta la strumentalizzazione elettorale di un tema così decisivo e delicato”.

Così Marco Osnato, deputato di Fratelli d’Italia e segretario della commissione bicamerale per il federalismo fiscale.
