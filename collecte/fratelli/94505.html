Ignoti irrompono nella sede del comitato Fratelli D&#8217;italia

La scorsa notte ignoti si sono introdotti all’interno degli uffici del Comitato elettorale nazionale ‘Fratelli d’Italia-Centrodestra nazionale’, in via Quattro Cantoni, 16 a Roma. Dai primi rilevamenti è emerso che sono state forzate alcune finestre della sede e che è stato sottratto materiale
  
informatico ed elettronico per un valore di diverse migliaia di euro. Gli ignoti hanno rovistato fra i documenti, contenenti dati sensibili e riservati, conservati all’interno degli scaffali dell’ufficio, sulle scrivanie e nei cassetti. I responsabili del comitato hanno sporto denuncia presso le forze dell’ordine. Digos, Carabinieri e Polizia di Stato stanno indagando da questa mattina per individuare gli autori e per verificare la matrice dall’atto. Contestualmente sono state sollecitate Questura e Prefettura per attivare la vigilanza di sicurezza che viene assicurata a tutte le sedi nazionali dei partiti” Lo comunica il comitato nazionale di ‘Fratelli d’Italia-Centrodestra nazionale’.
 
 
