Caso Emiliano; Fratelli d&#8217;Italia e GN alla sinistra pugliese: Polemiche sterili su regalo simbolico. Siete alla frutta

Assistiamo all’imbarbarimento ideologico di un partito che annaspa, in cerca di visibilità. Ringraziamo il presidente Michele Emiliano per aver parteciparo al confronto/dibattito con l’on. Guido Crosetto, evento che non ha nulla di ignominioso e che anzi è testimonianza di democrazia. La macchina del fango scatenata contro di lui, solo per aver partecipato ad un dibattito organizzato dai giovani della destra di Fratelli d’Italia e per aver accettato la maglietta di Gioventù Nazionale regalata a tutti gli ospiti di Fenix a Pulsano nello scorso fine settimana, è solo polemica sterile. Se la base e i vertici  PD -ormai alla frutta- vogliono sfiduciare Emiliano, lo facciano sui temi politici utilizzando i mezzi a loro disposizione, e non cavalcando il pretesto banale di una maglietta simbolica.

Capiamo inoltre la necessità degli iscritti del PD di cercare un posto al sole sui giornali: non deve essere facile a sinistra non avere un movimento giovanile capace di riunirsi per tre giorni con centinaia di militanti provenienti da ogni angolo d’Italia, capace di essere critico, capace di fornire nuovi spunti, capace di andare in profondità nei temi nel tempo della politica fatta per slogan.
E infine non deve essere facile trovare tutte le sezioni del PD sulla strada da Bari a Marina di Pulsano chiuse per fallimento dal 4 marzo. Saremmo ben lieti di confrontarci sui temi caldi del nostro Paese proprio con i Democratici, giovani e non, e in quell’occasione regalare loro la tessera onoraria di Gioventù Nazionale.

Lo dichiarano in una nota congiunta il presidente nazionale di Gioventù Nazionale Fabio Roscani, il presidente di GN Puglia Giuseppe Maggiore, il consigliere regionale Erio Congedo e il deputato Marcello Gemmato.
