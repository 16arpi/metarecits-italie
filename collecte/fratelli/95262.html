Destra, Crosetto: ‘Cosa nera’ stereotipo antico per marchiare riflessione

«La ‘cosa nera’ inventata dai giornali di oggi è il modo per cercare di fermare e marchiare con stereotipi antichi una seria riflessione nel centrodestra italiano. Non ci interessano cose nere o grigie, non ci interessano sigle vuote, non ci interessa chiamare a raccolta i trombati o i nostalgici dei loro vecchi ruoli. Alcuni pensano di ricostruire contenitori antichi solo perché sperano che in questo modo potranno recuperare il potere perso. La politica si costruisce intorno alle idee ed alle proposte. Poi vengono gli uomini e le donne. Possibilmente non gli stessi che hanno gestito, avuto chance ed hanno fallito».
È quanto dichiara Guido Crosetto, coordinatore nazionale di Fratelli d’Italia.
Roma, 12 giugno 2013
