UE, Meloni: Buon lavoro a capodelegazione FdI Fidanza

«I migliori auguri di buon lavoro a Carlo Fidanza che, forte della sua esperienza, saprà condurre al meglio quella che oggi rappresenta la seconda delegazione più numerosa del gruppo conservatore, a cui abbiamo aderito con entusiasmo nei mesi scorsi. Sono felice che, dopo la prestigiosa elezione di Raffaele Fitto a co-presidente del gruppo ECR, la nostra pattuglia europea si rafforzi ulteriormente grazie alla scelta di Carlo Fidanza come capodelegazione».
È quanto dichiara il presidente di Fratelli d’Italia, Giorgia Meloni, a seguito dell’indicazione di Carlo Fidanza alla guida della delegazione di FdI al Parlamento Europeo.
