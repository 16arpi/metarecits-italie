Amministrative. Lollobrigida: disastro Palermo Lamorgese si dimetta.

“Non è tollerabile quanto si sta verificando a Palermo. Decine di sezioni elettorali ancora chiuse per mancanza di presidenti e molte persone costrette a tornare a casa senza aver votato. Erano giorni che si conoscevano i rischi di rimanere con i seggi scoperti ma nulla è stato fatto per evitare il caos a cui stiamo assistendo. Ancora una volta il ministro Lamorgese da prova di incapacità non vigilando su Palermo e contribuendo con il suo immobilismo ad un altro disastro annunciato. Auspichiamo che la situazione possa tornare alla normalità nel più breve tempo possibile con l’apertura di tutti i seggi e le dimissioni dell’incompetente ministro dell’Interno”. Lo dichiara il Capogruppo di Fratelli D’Italia alla Camera, Francesco Lollobrigida.
