Roma, Scurria &#8211; Mollicone: Va in scena il grande degrado

“Mentre il mondo plaude al successo del film di Sorrentino, nella Capitale d’Italia in prossimità  del Colosseo, il più grande di tutti gli anfiteatri esistenti, tra venditori abusivi e artisti di strada va in scena il grande degrado – dichiara l’eurodeputato di Fratelli d’Italia – Alleanza Nazionale, Marco Scurria – Roma è un gioiello unico per storia, cultura e tradizione che non può essere deturpato dall’incapacità totale di chi amministra.
  
Trovo sconcertante l’abbandono e il degrado in cui riversa il parco di Colle Oppio – prosegue Marco Scurria – privo quasi totalmente di un’adeguata vigilanza. Fdi- An ha sollevato più volte il problema per cercare una soluzione che sembra interessare poco il sindaco Marino. E’ arrivato il momento di smetterla con gli slogan elettorali per risanare finalmente una città dalla bellezza indiscutibile”.
“Il sindaco Marino, dopo aver ingannato il mondo intero vendendo la corsia preferenziale dei Fori imperiali come una passeggiata archeologica, continua a lasciare nel degrado più assoluto il Parco archeologico di Colle Oppio – dichiara Federico Mollicone dirigente nazionale di Fratelli d’Italia – Alleanza Nazionale –  Il fenomeno del suk abusivo collaterale alle partite della comunità sudamericana è stato più volte denunciato, anche nell’ultima manifestazione di dicembre. Un conto è fare un bando per assegnare lo spazio sportivo della Polveriera, come stavamo facendo noi, un altro è lasciare tutto nel degrado più assoluto in nome di una fraintesa integrazione.” Conclude Federico Mollicone  
 
 Roma 12 marzo 2014
