Coldiretti , Fidanza: Ecco le priorità per settore agricolo

“Un fondo compensativo europeo per risarcire gli agricoltori italiani dei danni causati dai dazi Usa; trattativa serrata in Ue per ripristinare la dotazione finanziaria per l’agricoltura nel prossimo settennato; migliorare la proposta sulla Pac a difesa dell’agricoltura di qualità; una sostenibilità ambientale che vada di pari passo con quella economica delle aziende; no ad accordi di libero scambio che penalizzano i nostri prodotti di qualità; si’ all’iniziativa per l’etichettatura obbligatoria d’origine”.  Sono queste le priorità sottolineate da Carlo Fidanza, capodelegazione di Fratelli d’Italia al Parlamento Europeo, intervenuto al Forum Coldiretti di Cernobbio in rappresentanza del presidente di Fratelli d’Italia  Giorgia Meloni.
