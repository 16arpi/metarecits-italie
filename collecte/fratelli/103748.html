Roma, Meloni: Lavori socialmente utili immigrati idiozia che solo sinistra Pd e sinistra M5s della Raggi potevano sostenere

«Il ministro dell’Interno Minniti vorrebbe far svolgere agli immigrati richiedenti asilo dei lavori socialmente utili, mentre il sindaco di Roma Raggi firmerà con la Prefettura un progetto per impiegare gli immigrati presenti nella Capitale nella stessa attività. È un’idiozia che solo la sinistra targata Pd può concepire e la sinistra targata M5S della Raggi può voler mettere in pratica. Non si conoscono ancora i dettagli di questa trovata ma nel caso si preveda di far lavorare gratuitamente i richiedenti asilo segnalo che la schiavitù in Italia è stata abolita da molti secoli e non si capisce con quali strumenti il Governo e i Comuni intendano costringere a lavorare un immigrato che si rifiuta di farlo. Il ministro Minniti e il sindaco Raggi stanno pensando alle catene, alle frustate e alla privazione di cibo e acqua? Nel caso in cui si preveda di pagare gli immigrati che fanno lavori socialmente utili, saremmo di fronte ad un insulto nei confronti dei milioni di italiani ridotti in povertà e privi di lavoro, reddito e un sostegno da parte dello Stato. Non ci sono facile scappatoie all’immigrazione incontrollata: il problema non è trovare dove accogliere i clandestini e come trovare loro un lavoro, il problema è trovare misure più efficaci per fermare il flusso di arrivi e rimpatriare chi non ha diritto a stare in Italia.».
Lo scrive su facebook il presidente di Fratelli d’Italia, Giorgia Meloni.
