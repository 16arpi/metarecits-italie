Rauti: con adesione Malan più forza nella battaglia su temi etici

“Benvenuto a Lucio Malan, la sua adesione rappresenta un’ulteriore conferma del processo di crescita di Fratelli d’Italia ed è significativo che questo ingresso giunga nel momento in cui al Senato registriamo l’attacco più pesante ai valori tradizionali della famiglia e della vita. Lucio Malan è da sempre impegnato sul fronte delle battaglie sui temi etici, che molto spesso abbiamo condiviso e portate avanti insieme. E senza dubbio il suo arrivo sarà per noi un ulteriore e prezioso contributo contro il ddl Zan, provvedimento liberticida e pericoloso”.
Lo dichiara il vicepresidente vicario di Fratelli d’Italia al Senato e responsabile del Dipartimento Pari Opportunità, Famiglia e Valori non negoziabili, Isabella Rauti.  
