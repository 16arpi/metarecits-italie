Polonia, Scurria: Presenterò interrogazione parlamento Ue, accertare motivazioni arresto

“Alla luce di quanto sta emergendo, circa la situazione dei 149 tifosi laziali tenuti in stato di fermo a Varsavia che tra oggi e domani dovrebbero essere rimpatriati, presenterò un’interrogazione al Parlamento europeo per chiedere le motivazioni che hanno indotto le autorità polacche a tenere in custodia un numero così elevato di cittadini italiani europei e per accertare che siano stati rispettati tutti i diritti previsti per cittadini comunitari fermati in un Paese dell’Unione.
  
A quanto risulta, solo alcuni dei tifosi fermati hanno commesso reato. Gli episodi di violenza che sono avvenuti nella capitale polacca, che noi condanniamo, devono essere puniti. Non potremmo tuttavia tollerare che fossero stati privati della libertà cittadini comunitari che non abbiano commesso reato”.
È quanto dichiara in una nota il parlamentare europeo di Fratelli d’Italia Marco Scurria.
Roma, 30 novembre 2013
