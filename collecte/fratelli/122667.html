Governo, Fitto: Faremo opposizione seria e responsabile

“Siamo passati da un Governo Conte che ha fallito –  fortemente litigioso, non in grado di dare risposte concrete alle emergenze –  a un Governo Draghi che veniva annunciato come quello dei ‘migliori’, ma che ha ben 9 ministri uscenti riconfermati.  Un controsenso. L’alternativa richiesta a gran voce da Fratelli d’Italia era il voto”. Cosi’ in una nota il co-presidente del gruppo europeo Ecr-Fratelli d’Italia, Raffaele Fitto.
“Qui non sono in discussione le competenze del professor Mario Draghi. Fratelli d’Italia non è entrata in questo Governo, perché siamo coerenti sempre e crediamo che sia impossibile poter governare insieme al Pd o al Movimento 5 Stelle.  Questo non significa che Fratelli d’Italia, come ha sempre ribadito Giorgia Meloni, se ci saranno provvedimenti a favore dell’Italia, non farà la sua parte sostenendoli. Ma senza pretendere nulla in cambio. Faremo un’opposizione seria  e responsabile,  perché è quello che serve  al nostro Paese”.
