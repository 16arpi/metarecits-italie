MONTI, MELONI: FINITA FARSA GOVERNO TECNICO, SMASCHERATO PROGETTO OLIGARCHICO

 

«Oggi è finita la farsa del governo tecnico. Altro che servizio all’Italia: con Mario Monti che accetta di guidare la lista dei poteri forti è stato smascherato definitivamente il progetto oligarchico di cui è espressione. Siamo stati in pochi, fuori dal coro dei plausi che provenivano anche dalle fila del Pdl, a sostenere sin dall’inizio che questo Esecutivo aveva una chiara connotazione politica, agli antipodi delle storiche posizioni del centrodestra. I fatti ci danno ragione. La nostra ostilità al governo Monti è sempre stata di merito e sui contenuti: è sbagliato credere che il risanamento possa essere fatto solo di rigore e nuove tasse a prescindere dalla crescita, che si possano rimandare a tempi migliori l’equità e le riforme coraggiose e che l’economia finanziaria meriti più attenzione dell’economia reale. Adesso finalmente la voce torna al popolo italiano che potrà scegliere senza inganni e sotterfugi tra diverse e distinte visioni politiche ed economiche». E’ quanto dichiara il deputato Giorgia Meloni, fondatore di “Fratelli d’Italia – Centrodestra Nazionale”
