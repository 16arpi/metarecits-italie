Salva bimbo in metro, Fidanza: Medaglia al valor civile per Lorenzo Pianezza

“Ci piacerebbe che Lorenzo Pianezza, il ragazzo che ha salvato il bambino di due anni, caduto nei binari della metro di Milano, ricevesse la Medaglia al Valor Civile. Il suo coraggio, la sua manifestata virtù civica, l’elevata esposizione al pericolo per salvare il bambino esposto al grave pericolo di vita fa di Lorenzo il candidato ideale a ricevere la pregiata onorificenza.  Sarebbe un importante e significativo segnale per le nuove generazioni, oltre che un bel gesto per ringraziare chi, mettendo a rischio la propria vita, dimostra con i fatti che c’è ancora un futuro per questa Nazione “.
E’ quanto dichiara Carlo Fidanza, candidato alla Camera dei Deputati per Fratelli d’Italia.
