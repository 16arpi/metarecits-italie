Editoria, La Russa: Vertici Ansa trovino soluzione per tutelare informazione e giornalisti

“Rinnovo il mio invito affinché i vertici dell’agenzia di stampa Ansa trovino al più presto una soluzione che possa tutelare l’informazione, i giornalisti e i collaboratori. Da sempre, con la sua sede centrale e quelle regionali ed estere, l’Ansa garantisce una informazione puntuale e dettagliata e per questa ragione che pur comprendendo le difficoltà che l’intero sistema Italia sta attraversando, mi auguro che l’azienda possa tornare sui suoi passi e trovare una soluzione che accontenti tutte le parti in causa. Ai giornalisti e collaboratori giunga la mia sincera solidarietà”.
Lo dichiara Ignazio La Russa, vicepresidente del Senato e senatore di Fratelli d’Italia.
