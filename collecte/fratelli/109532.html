Governo, Meloni: In Parlamento FdI è forza di maggiore garanzia e sul territorio cresce

“Fratelli d’Italia è in Parlamento la forza di maggiore garanzia per i cittadini. Il nostro ruolo è quello del pungolo: noi siamo all’opposizione costruttiva è sosterremo quei provvedimenti che la maggioranza dei cittadini ha condiviso votando il centrodestra, mentre se si dovessero tradire gli elettori non avremmo problemi a dirlo”.
E’ quanto ha dichiarato il presidente di Fratelli d’Italia, Giorgia Meloni, nel corso della trasmissione Omnibus.
“Noi siamo impegnati a ricostruire il centrodestra, che va rifondato non va riassemblato, e a dare una casa a tutti quelli che non si sentono rappresentati o che ormai sono delusi – ha spiegato Meloni -. La prossima settimana organizzeremo un evento di presentazione delle decine e decine di amministratori locali che su tutto il territorio nazionale stanno venendo in Fratelli d’Italia, movimento che dalle Politiche del 4 marzo ha continuato a crescere”.
