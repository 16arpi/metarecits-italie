Made in Italy, Meloni: Ok mozione FdI contro nutri-score è vittoria FdI, Governo si faccia sentire a Bruxelles

«Vittoria. La Camera dei Deputati ha approvato la mozione di Fratelli d’Italia contro il “Nutri-Score”, il sistema di etichettatura a “semaforo” dei prodotti agroalimentari di proprietà di un’agenzia del governo francese, pensato per danneggiare il Made in Italy. La difesa della nostra Patria passa anche per la difesa dei nostri prodotti, richiesti e invidiati da tutto il mondo. Ora il Governo si faccia sentire con gli euroburocrati di Bruxelles».
 
È quanto dichiara il presidente di Fratelli d’Italia, Giorgia Meloni, che questa mattina ha partecipato al flash mob organizzato in Piazza Montecitorio dal gruppo parlamentare di FdI alla Camera.
