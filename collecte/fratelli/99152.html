Def, Meloni: Renzi si conferma il figlio segreto di Wanna Marchi

«Con il Def Renzi si conferma il figlio segreto di Wanna Marchi. Il Presidente del Consiglio vada a spiegare che questo Governo non ha messo nuove tasse agli agricoltori, alle Partite Iva e ai cittadini ai quali sono stati tassati i fondi della previdenza integrativa e il TFR. Il Governo Renzi si conferma un governo di cantastorie: bravissimi a vendere le pentole ma non a risolvere i problemi concreti degli italiani. Se Renzi vuole essere un Presidente del Consiglio serio, invece di sbracciarsi per discutere la prossima settimana in Aula una cosa come la legge elettorale che serve solo a risolvere i problemi dei partiti con le minoranze interne, sostenga la proposta di Fratelli d’Italia di portare immediatamente in Parlamento l’abolizione dell’Imu agricola».
È quanto ha detto il presidente di Fratelli d’Italia, Giorgia Meloni, a margine della presentazione a Bari della proposta di legge di FdI per abolire l’Imu agricola.
