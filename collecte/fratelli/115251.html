Governo approva ODG, Deidda: Primo passo per apertura Accademia Belle Arti a Cagliari

Un primo passo è fatto per vedere realizzato il sogno che da decenni varie generazioni hanno inseguito: il Governo ha approvato, questa sera, un ordine del giorno proposto dal Deputato di Fratelli d’Italia Salvatore Deidda che prevede l’impegno di valutare ogni opportunità per l’apertura di una sede dell’Accademia delle Belle Arti a Cagliari 

“Un risultato positivo che risponde all’impegno preso durante la visita al Liceo Artistico di Cagliari di qualche mese fa. Una opportunità che si apre pensando ad una collaborazione con  l’Accademia di Sassari con corsi differenziati ma l’importante è l’apertura di un dialogo con l’Esecutivo” dichiara Salvatore Deidda, Deputato Fdi 

“Ora un ruolo fondamentale lo avranno sicuramente la stessa Accademia di Sassari ma anche Comune di Cagliari, la Città Metropolitana, la Provincia del Sud Sardegna e la Regione Sardegna” continua Deidda 

“Ci deve essere unità di intenti tra gli enti locali e  anche tutte le forze politiche. Sono veramente tanti i ragazzi che aspettano questa opportunità ed è l’occasione non solo per Cagliari ma per tutta la Sardegna di crescere e dare le giuste opportunità di chi vuole coltivare e valorizzare il proprio talento nella propria terra”
