Bolkestein, Fidanza: Depositata nostra proposta di legge. Approviamola con appoggio di tutti

“Fratelli d’Italia ha depositato ieri la sua proposta di legge per risolvere l’annoso problema delle concessioni balneari e dell’errata applicazione della direttiva Bolkestein che ha lasciato nell’insicurezza ben 30 mila imprese e 100 mila addetti. Come ha fatto la Spagna, vogliamo estendere le attuali concessioni a 75 anni senza incorrere in sanzioni da parte dell’Unione Europea. Si può fare, ma serve la volontà politica per farlo. Nel contratto di Governo M5S-Lega, su questo tema c’è scritta solo una frase vaga con la quale le due forze si impegnano a superare gli aspetti pregiudizievoli della direttiva Bolkestein  senza però specificare come intendano farlo. Fratelli d’Italia ha fatto la sua parte: una proposta concreta e di immediata attuazione. Ora, vogliamo sapere dalle altre forze politiche, a maggior ragione da quelle di maggioranza, se vogliono combattere con noi questa battaglia, se hanno intenzione di votare tutti assieme questo nostro provvedimento e cosa vogliono fare concretamente per dare certezza agli operatori e per far riprendere un settore che è strategico per il nostro turismo”.
Lo dichiara il deputato di Fratelli d’Italia Carlo Fidanza.
