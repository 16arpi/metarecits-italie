Minacce a La Russa, Roscani: Vergognoso silenzio Zingaretti e Gualtieri

“Il silenzio del Partito Democratico di fronte alle minacce di stampo terroristico rivolte al presidente del Senato Ignazio La Russa è vergognoso e pericoloso. Dai sedicenti difensori della democrazia nemmeno una parola per quello che è a tutti gli effetti un attacco alle istituzioni. Ed è ancora più intollerabile il silenzio del Presidente della Regione Lazio Nicola Zingaretti e del sindaco di Roma Roberto Gualtieri di fronte a gesti che rischiano di riportare la capitale, teatro dei più efferati omicidi delle Br da Moro a D’Antona, agli anni bui del terrorismo. Un silenzio prolungato, quello del PD, che sfiora la complicita”. 
Lo dichiara Fabio Roscani, deputato di Fratelli d’Italia. 
