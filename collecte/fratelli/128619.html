Guidonia, Lollobrigida: gravissimo bloccare intitolazione strada a Maria Bergamas

“Sarebbe gravissimo se l’intitolazione di una strada di Guidonia a Maria Bergamas, la “madre” del Milite Ignoto, una delle donne dimenticate dalla storia e che morì a Trieste nel 1963, fosse bloccata. Il presidente della commissione Toponomastica di Guidonia, Maurizio Celani del M5S, vorrebbe fermare l’iter, come riportato oggi dal quotidiano Il Messaggero, perché ‘una sostenitrice del Ventennio’: una vergogna assoluta, oltre che una falsità nei confronti di una donna che perse un figlio durante la Prima Guerra Mondiale. Se confermato l’oltraggio a questa donna, sarebbe l’ennesima inaccettabile ipocrisia della sinistra. Intervenga il Presidente della Repubblica Mattarella per risolvere con la sua autorevolezza questa vergognosa vicenda e rendere giustizia alla “Madre” del Nostro Milite Ignoto” 

Lo dichiara il capogruppo di Fratelli d’Italia alla Camera, Francesco Lollobrigida.
