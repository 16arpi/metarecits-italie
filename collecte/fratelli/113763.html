FdI: Stoppani, condivido programma per lo sviluppo presentato con Giorgia Meloni

“Condivido il programma presentato oggi da Fratelli d’Italia per le nostre imprese. Lo ritengo corretto non solo nei presupposti e negli obiettivi, ma anche nei tempi e nei contenuti. Il problema più importante da affrontare è quello della produttività delle imprese. Il nostro Paese inoltre, ha un tasso di innovazione modesto. Occorre investire di più per semplificare la burocrazia, contrastare e ridurre l’illegalità, migliorare l’accessibilità e il capitale umano. Il ruolo dell’export non è in discussione ma è indispensabile sostenere la domanda interna che rimane il vero volano della crescita del Paese. In questo senso il disinnesco delle clausole di salvaguardia è la priorità economica e politica”.
Così il vicepresidente di Confcommercio Lino Stoppani intervenendo alla presentazione del “Patto per sviluppo, l’impresa e il lavoro” che il presidente di Fratelli d’Italia Giorgia Meloni ha illustrato oggi pomeriggio a Roma durante un convegno ai vertici delle categorie produttive.
