Alluvione Marche, Corsaro: Individuare i responsabili delle omissioni

RENZI NON E’ UN EROE FA SOLO IL SUO DOVERE. “Fratelli d’Italia-Alleanza nazionale si associa alle manifestazioni di cordoglio e di solidarietà nei confronti delle famiglie delle vittime e di tutta la popolazione marchigiana.
  
Ma la gravità della situazione non ci esime dal constatare le pesanti responsabilità di chi avrebbe potuto evitare che questa tragedia si consumasse, anzi si ripetesse. L’eccezionalità delle calamità naturali che colpiscono l’Italia e le Marche è diventata ormai una costante e dovrebbe far riflettere”. È quanto ha dichiarato il deputato di Fratelli d’Italia-Alleanza nazionale Massimo Corsaro durante l’informativa del governo sui fenomeni alluvionali che hanno colpito le Marche.
“Non più di un anno fa – ha aggiunto Corsaro-  nella stessa regione sono accaduti eventi simili, ed è dal 1976 che quel territorio è caratterizzato da un problema strutturale. Un gruppo di imprenditori aveva proposto di unirsi in un consorzio, a proprie spese, per realizzare la pulizia degli alvei fluviali”.
“Incontri, disponibilità, manifestazioni di interesse- ha puntualizzato Corsaro-senza  che tuttavia la Regione abbia mai dato una risposta ufficiale. Tutto ciò ci porta a dover individuare le responsabilità di quanti hanno omesso delle azioni che avrebbero potuto attutire la devastazione degli eventi, salvare vite umane e attività economiche”.
“La vera calamità non sono gli eventi meteorologici- ha concluso Corsaro-  ma l’ignavia delle istituzioni locali. Renzi, visitando i luoghi devastati,  non è un eroe ma ha soltanto iniziato a fare il suo dovere, che sarà compiuto solo se individuerà le responsabilità, comminerà le sanzioni  e modificherà le norme”.
Roma, 7 maggio 2014
