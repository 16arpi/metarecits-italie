Bankitalia, Taglialatela: Norme difformi, Napolitano non ha nulla da dire?

“Il Presidente della Repubblica espresse perplessità sul dl salva-Roma per le norme difformi che erano state inserite in sede parlamentare. Possibile che il Capo dello Stato non abbia avuto modo di esercitare la sua moral suasion sull’Esecutivo affinché non venissero inserite materie, già in sede governativa, materie così diverse tra loro? Cosa c’entra l’Imu con Bankitalia? Ritengo che ci sia la violazione dell’articolo 77 della Costituzione, e quindi un problema  di legittimità.
  
La fiducia messa oggi dal ministro Franceschini è la dimostrazione di una grande debolezza. Decidendo di blindare il dl vogliono ‘sanare’ questa eterogeneità di materia”.
E’ quanto dichiara il deputato di Fratelli d’Italia Marcello Taglialatela sulla fiducia messa dal ministro per i Rapporti con il Parlamento Dario Franceschini.
Roma, 23 gennaio 2014
