Scuola, Bucalo: Piattaforma in tilt, Azzolina proroghi scadenze graduatorie provinciali

“Fratelli d’Italia chiede di prorogare di 15 giorni le scadenze relative alle domande delle nuove graduatorie provinciali per supplenze, gestione concorsi e procedure selettive poiché i sistemi telematici, nonostante le rassicurazioni del ministero dell’Istruzione, mostrano ancora evidenti problemi di sovraffollamento. La sezione istanze on-line è costantemente in tilt, pertanto è indispensabile posticiparne le scadenze. Il ministro Azzolina che ha più volte detto di essere al fianco dei docenti, almeno ora dimostri di esserlo veramente”.
Lo dichiara il deputato di Fratelli d’Italia Carmela Ella Bucalo, responsabile scuola del dipartimento istruzione di Fdi.
