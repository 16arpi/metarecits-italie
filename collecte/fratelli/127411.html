Ue: Legutko e Fitto confermati presidenti del gruppo ECR

Gli eurodeputati del Gruppo dei Conservatori e Riformisti Europei (ECR) hanno confermato le cariche di presidenti al Prof Ryszard Legutko (Polonia) e a Raffaele Fitto (Italia).Nel corso di una riunione del Gruppo ECR tenutasi oggi, sono state votate anche altre posizioni: Assita Kanko (Belgio), Peter Lundgren (Svezia), Robert Roos (Paesi Bassi), Beata Szydlo (Polonia), Hermann Tertsch (Spagna) e Roberts Zile (Lettonia) sono stati eletti vicepresidenti del gruppo. Angel Dzhambazki (Bulgaria) and Kosma Zlotowski (Poland) agiranno come co-tesorieri del gruppo.Il gruppo ha poi nominato anche l’eurodeputato lettone Roberts Zile come candidato ECR per la posizione di uno dei 14 vicepresidenti del Parlamento europeo e l’eurodeputato polacco Karol Karski come candidato ECR per uno dei cinque questori del Parlamento europeo.Intervenendo alla riunione, Raffaele Fitto ha dichiarato: “Rappresentiamo la voce conservatrice al Parlamento europeo e continueremo a lottare per un’Europa forte e unita di Nazioni sovrane”. Il Prof. Ryszard Legutko ha aggiunto: “Il gruppo ECR è la casa dei conservatori al Parlamento europeo, il gruppo che sostiene i valori su cui è stata fondata l’Unione europea”.La scorsa settimana, l’eurodeputato polacco ECR Kosma Zlotowski è stato nominato candidato del gruppo ECR alla presidenza del Parlamento europeo.
