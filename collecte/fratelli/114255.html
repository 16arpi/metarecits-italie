Bonus fiscale, Meloni: Governo decide di ammazzare imprese italiane

“Siamo alla follia! Il Governo ha deciso di ammazzare le imprese italiane. Sapete come funziona il bonus ristrutturazioni quest’anno? Se un cittadino ristruttura il suo appartamento per 20.000 euro, paga all’impresa solo il 50% dell’importo. I restanti 10.000 euro l’impresa se li ritrova come ‘bonus fiscale’ spalmato in cinque anni. Il problema però è che migliaia di piccole imprese non potranno permettersi di anticipare tutti quei soldi e saranno costrette o ad aumentare i prezzi o a rinunciare al lavoro, per la gioia delle grandi imprese. Invece di spremere le imprese come limoni lo Stato si preoccupi di abbassare le tasse!”.
Lo scrive su Facebook il presidente di Fratelli d’Italia, Giorgia Meloni.
