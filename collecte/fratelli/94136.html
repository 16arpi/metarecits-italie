Elezioni, Frassinetti: “Monti ci dica come intende abbassare magicamente tasse. Forse impegnato a fare Premier senza voto popolo”

“Il professor Monti ci dica come intende magicamente abbassare le tasse dopo aver imposto agli italiani un aumento fiscale senza precedenti. Quale formula utilizzerà per il suo repentino cambio di rotta resta un mistero e soprattutto non sappiamo come intende ridurre le tasse senza toccare il sistema assistenziale, dal quale invece è necessario far partire una rivoluzione del welfare. La grande sfida che ci attende è passare da un sistema di assistenza in gran parte inefficiente e costoso che pone il cittadino come assistito passivo, a un sistema meno costoso che assicuri migliori servizi. Ma dirlo a Monti è inutile: è troppo occupato a capire come si può fare il premier senza passare per il voto del popolo, come ha sottolineato anche il settimanale britannico ‘The Economist’”. E’ quanto dichiara il deputato di Fratelli d’Italia-Centrodestra Nazionale, Paola Frassinetti.
