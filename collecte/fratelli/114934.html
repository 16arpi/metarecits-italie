Sea Watch, Lollobrigida: FdI non parteciperà a celebrazioni ambasciata Francia. Ore 18 manifestazione per protesta

“Come annunciato da Giorgia Meloni, Fratelli d’Italia non parteciperà alle celebrazioni previste oggi presso l’Ambasciata di Francia in segno di protesta verso le nuove intollerabili provocazioni di Parigi sul caso di Carola Rackete. Una delegazione del partito sarà invece presente alle ore 18 a piazza Farnese, dove manifesteremo per ribadire che l’Italia è uno Stato sovrano e che non si può calpestare la dignità nazionale come Parigi sta provocatoriamente cercando di fare”. 
Lo dichiara il capogruppo di Fratelli d’Italia alla Camera, Francesco Lollobrigida.
