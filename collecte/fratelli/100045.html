Grecia, Meloni a Renzi: Ci stai dicendo che Europa che funziona è fuori da UE e Euro?

Botta e risposta su Twitter tra Matteo Renzi e il presidente di Fratelli d’Italia, Giorgia Meloni.
A esordire è stato il Presidente del Consiglio che, in visita al Cern di Ginevra, ha scritto sul social network: «Al Cern di Ginevra, l’Europa che ci piace, l’Europa che funziona».
Subito la replica del presidente di Fratelli d’Italia: «Matteo Renzi, ci stai dicendo che l’Europa che funziona è quella fuori da UE e Euro? O è solo un epic fail?». La Svizzera, infatti, non è né nell’Unione Europea né nell’eurozona.
