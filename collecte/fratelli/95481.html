Imu, Crosetto: Lupi dia parere favorevole a emendamenti FdI

“Ci voleva un palco all’assemblea nazionale dell’Ance per far scoprire al Pdl e a Lupi il problema del settore edilizio in Italia e l’assurdità dell’Imu sull’invenduto  Meglio tardi che mai. Certo mi viene da sorridere se ricordo la solitudine nella quale fui lasciato quando in Aula, votando contro da solo, mi permisi di dire che far pagare l’Imu sugli immobili invenduti era come far pagare bollo e assicurazione alla Fiat sulle macchine presenti nel piazzale di Mirafiori. Sarebbe meglio evitare gli errori per correggerli dopo anni. E comunque, se il ministro Lupi vorrà far seguire alle parole i fatti gli basterà far dare parere favorevole agli emendamenti di Fratelli d’Italia”. 
È quanto dichiara il coordinatore nazionale di Fratelli d’Italia, Guido Crosetto. 
Roma, 11 luglio 2013
