Messina senz&#8217;acqua, Meloni: Governo dichiari stato calamità

CROCETTA TORNI IN SICILIA A FARE IL GOVERNATORE. «Sull’emergenza idrica a Messina le responsabilità sono a tutti i livelli e la prevenzione del dissesto idrogeologico non è stata affrontata con l’attenzione dovuta. Fratelli d’Italia-Alleanza Nazionale chiede al Governo di dichiarare lo stato di calamità naturale e al sindaco di Messina maggiore attenzione e disponibilità per fare qualcosa di meglio e di più. E a Crocetta, che si è accorto solo ieri dell’emergenza perché sta in Tunisia, chiediamo di tornare a fare il Presidente della Regione Siciliana: di governanti che vanno in giro per il mondo ce ne sono tanti e di gente che rimane sul territorio a lavorare un po’ di meno».
È quanto scrive su Facebook il presidente di Fratelli d’Italia, Giorgia Meloni.
