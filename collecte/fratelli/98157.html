Disoccupazione, Rampelli: Fallimento storico, Renzi tolga il disturbo&#8230;

…E CHIEDA UNA LEGITTIMAZIONE POPOLARE PER LE SUE SLIDES. “Le magnifiche sorti e progressive dell’Italia renziana si frantumano sullo scoglio della disoccupazione e della stagnazione.

I dati Istat sulla disoccupazione, in particolare quella giovanile, quelli di Eurostat, e le analisi dell’Istituto Nomisma certificano la totale insufficienza, anzi nullità delle politiche economiche del Governo Renzi-Padoan-Poletti-Guidi. Se l’orizzonte che Renzi vuole far intravedere agli italiani è quello della ripresa, è di tutta evidenza che si tratta di illusioni, se non addirittura allucinazioni. Il problema è che si continua a prendere in giro gli italiani, soprattutto quelli più bisognosi. E continuare così è profondamente immorale. Renzi prenda in considerazione l’ipotesi di chiudere questa transizione e togliere il disturbo. Almeno chieda una legittimazione popolare per le sue slides”. È quanto afferma il capogruppo di Fratelli d’Italia-Alleanza nazionale Fabio Rampelli.
