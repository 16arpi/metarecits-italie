Riforme, La Russa: No di Renzi a presidenzialismo? Non è capo del centrodestra

“’E’ inopportuno e intempestivo’ dice Renzi proporre tra le riforme l’elezione diretta del Presidente della Repubblica. Invece opportuno e tempestivo sarebbe per Renzi riformare il Senato facendolo calare dall’alto senza elezione da parte dei cittadini.
  
Spero che Berlusconi non accetti, come noi di Fratelli d’Italia-Alleanza Nazionale non accettiamo, che tocchi a Renzi non solo decidere ciò che è ‘obbligatorio’ votare ma anche ciò che non è neanche opportuno proporre. Occorre far sapere a Renzi che non è lui il capo del centrodestra o almeno, ad essere cattivi, non di tutto il centrodestra”.
Così Ignazio La Russa, deputato di Fratelli d’Italia-Alleanza Nazionale commenta le parole di Renzi sul presidenzialismo.
Roma, 18 giugno 2014
