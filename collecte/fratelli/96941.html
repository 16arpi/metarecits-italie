Marò. La Russa: Dal governo vogliamo risposte, non vergognosi tweet

“Mi sento ‘toccato’ dal tweet di Matteo Renzi sui marò. Mentre il governo continua a fare solo promesse i nostri due fucilieri sono in India da due anni. Continuano a dirci che ci sono novità in arrivo ma la verità è che il tempo passa e loro sono sempre là. Non parlarne o lasciarli fuori dalla campagna elettorale, come scrive Renzi nel suo tweet, vuol dire dimenticarli.
  
Noi invece continuiamo a dire che occorre far sentire il nostro dissenso, non tacere in attesa di novità che non arrivano mai. Dobbiamo uscire dalle missioni internazionali di pace e rompere i rapporti con l’India. E dal governo vogliamo risposte, non vergognosi tweet”.
Così Ignazio La Russa, deputato di Fratelli d’Italia – Alleanza Nazionale commenta a Sky tg24 Pomeriggio il tweet sui marò del premier Renzi.
Roma, 23 aprile 2014
