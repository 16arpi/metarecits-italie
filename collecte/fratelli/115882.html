Cittadinanza, Fdi: Raccolte in tre giorni 110.000 firme contro lo ius soli

“Fratelli d’Italia ha raccolto in soli tre giorni 110.000 firme, delle quali 67.000 cartacee grazie ai banchetti allestiti in 250 piazze italiane, e 43.000 online,  per la petizione contro lo ius soli”.  Così in una nota il deputato di Fdi Giovanni Donzelli, responsabile organizzazione del partito. “Giovedì scorso Giorgia Meloni ha lanciato la campagna per la raccolta di firme davanti a piazza Montecitorio a Roma, con la quale chiediamo al presidente della Repubblica di non promulgare una legge sullo ius soli senza chiedere il parere agli italiani. Riteniamo scandaloso che un governo  non votato e non scelto da nessuno si metta a legiferare su questioni così delicate per il futuro della società italiana”.
