Calabria: la vicinanza di Fratelli d&#8217;Italia alla famiglia Occhiuto

“Profondo cordoglio per la tragica scomparsa di Francesco Occhiuto, figlio del senatore Mario Occhiuto e nipote del Presidente della Regione Calabria Roberto Occhiuto. In questo momento di grande dolore desidero inviare la mia più sentita vicinanza a tutta la loro famiglia e ai loro cari”. Lo scrive su X il presidente del Consiglio, Giorgia Meloni.
“Profondamente rattristato dal gravissimo lutto che ha colpito il senatore Mario Occhiuto, gli porgo le condoglianze di tutti i senatori di Fratelli d’Italia, vicini al caro collega in questo terribile momento”, aggiunge il presidente dei senatori di Fratelli d’Italia, Lucio Malan.
“A nome dei deputati di Fratelli d’Italia esprimo profondo cordoglio e vicinanza al collega Mario Occhiuto in questo momento di grande dolore per la perdita del figlio. Al padre Roberto ed a tutta la famiglia Occhiuto giunga un pensiero commosso e un abbraccio sincero”, conclude il capogruppo di Fratelli d’Italia alla Camera dei deputati, Galeazzo Bignami.
