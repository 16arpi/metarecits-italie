&#8216;Ndrangheta, Rampelli: Avanti tutta, Vincenzo&#8230; nessuno tenti d&#8217;intimidire la Calabria che alza la testa!


“L’ennesimo atto intimidatorio da parte della criminalità organizzata a Goel e al suo fondatore Vincenzo Linarello non spaventa loro non spaventa noi. Continueremo a essere al loro fianco per la rinascita della Locride e della Calabria”. È quanto dichiara il capogruppo di Fratelli d’Italia-Alleanza nazionale Fabio Rampelli.
“L’ostello di Locri, confiscato alla ‘ngrangheta, dopo appena 10 giorni dall’annuncio dell’aggiudicazione a Goel- ha aggiunto Rampelli-  ha subito nei giorni scorsi  furto e danneggiamenti per danni pari a 20mila euro”.
“Rispondiamo volentieri all’appello di Vincenzo Linarello: noi- ha concluso il capogruppo-  ci siamo ad accendere i riflettori su quanto accade e ci adopereremo, sostenendo Goel e quanti lottano per la legalità in Calabria, affinché l’Ostello venga aperto e siano promosse iniziative per strappare il territorio alla criminalità organizzata”.
