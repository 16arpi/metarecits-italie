Crosetto: Candidato premier? Non per forza Silvio


“Il partito della coalizione di centrodestra che otterrà più voti indicherà il premier al Capo dello Stato”. Lo riafferma su twitter Guido Crosetto, cercando dunque di ribadire con forza che non sarà necessariamente Silvio Berlusconi a guidare il Paese in caso di successo del centrodestra. Secondo un accordo fra le forze politiche alleate, dunque, qualora non dovesse prevalere nella competizione interna il Pdl, sarà la lista ad avere ottenuto più preferenze a suggerire al Presidente della Repubblica quale dovrà essere il premier.
