Scontri Torino, Cirielli: Intollerabili aggressioni a forze dell’ordine. Serve una legge contro le violenze dei centri sociali

“Le immagini del poliziotto ferito dai “delinquenti” dei centri sociali durante la manifestazione a Torino ci dicono che la priorità del prossimo governo sarà quella arginare il fenomeno delle aggressioni alle forze dell’ordine”: è quanto dichiara Edmondo Cirielli, deputato di Fratelli di Italia e membro della Commissione Difesa,  esprimendo piena solidarietà all’agente ferito.
“Noi già in questa legislatura avevamo presentato una proposta di legge per inasprire le pene per chi si macchia di questi reati. Ma purtroppo siamo rimasti inascoltati. Una volta al governo, faremo in modo che coloro che strumentalizzano la libertà di manifestare per compiere violenze contro le forze dell’ordine e terrorizzare la comunità cittadina, non possano confidare su alcun salvacondotto” conclude Cirielli
