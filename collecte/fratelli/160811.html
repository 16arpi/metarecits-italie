Senato, Filini: lavori socialmente utili per pseudo ambientalisti

“Il raid vandalico contro Palazzo Madama è l’ennesimo atto violento di certe sigle pseudo-ambientaliste, impegnate più a disturbare il prossimo e a sfregiare il patrimonio artistico che a difendere l’ambiente. Tutto il mondo politico ha il dovere di condannare questo gesto vile e stolto, senza se e senza ma. L’ideologia pseudo-ambientalista che deturpa e offende va combattuta senza esitazione, i lavori socialmente utili sarebbero più che appropriati per recuperare chi non ha rispetto per il prossimo, per la cultura e per l’ambiente”. 
Lo dichiara il deputato di Fratelli d’Italia Francesco Filini.  
