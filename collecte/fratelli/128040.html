Green Pass, Mollicone: green caos liberticida, esenzione per guariti

“Il governo fa l’ennesima modifica alla disciplina del green pass in un pandemonio giuridico in cui sfido chiunque a capire qualcosa di certo. Il green pass va abolito, come ha detto Giorgia Meloni e gli esperti compreso Crisanti, è dannoso per l’economia e rappresenta una mera misura di natura amministrativa contro ogni libertà personale”.
Lo dichiara il deputato di Fratelli d’Italia Federico Mollicone.
“Presenteremo emendamenti a tutti i DL Covid ora all’esame del Parlamento per porre il tema dei guariti e tutelare più di 10 milioni di italiani. I guariti dalla malattia Covid19 acquisiscono una persistente immunità naturale che in caso di re-infezione consente un decorso lieve, o comunque non grave e con una bassa carica virale. Da recenti studi scientifici si è stabilito che i guariti con vaccinazione avrebbero acquisito un’immunità “ibrida”, 10 volte superiore a quella derivante dal ciclo vaccinale. Sia garantito, per chi è guarito dal Covid, prima della vaccinazione, un esame sui linfociti B, così da verificare l’effettiva memoria cellulare immunologica dal Covid per garantire l’eventuale esenzione permanente dalla vaccinazione”
