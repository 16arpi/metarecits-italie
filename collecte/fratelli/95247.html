Afghanistan, il cordoglio di Fratelli d&#8217;Italia e di Giorgia Meloni

“Esprimo profondo cordoglio e vicinanza alla famiglia del capitano del Terzo Bersaglieri ucciso a Farah e a tutto il contingente italiano in Afghanistan. Seguiamo con apprensione gli aggiornamenti sulle condizioni di salute dei soldati rimasti feriti nell’attacco al Lince, ai quali va il nostro pensiero e la nostra solidarietà. Alle Forze armate e a tutti gli italiani impegnati nelle missioni internazionali di pace, Fratelli d’Italia rinnova un ringraziamento commosso per il coraggio, lo spirito di sacrificio, il senso del dovere e l’amore per l’Italia, che quotidianamente dimostrano rischiando la vita per costruire un futuro di pace, democrazia e libertà in terre dilaniate dalla guerra”.
È quanto dichiara il capogruppo di Fratelli d’Italia alla Camera, Giorgia Meloni.
Roma, 8 giugno 2013
