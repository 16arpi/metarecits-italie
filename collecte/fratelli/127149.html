Mafia nigeriana, Deidda: per primi la denunciammo, Governo dia priorità a questa emergenza

“Da molti anni Fratelli d’Italia denuncia la presenza su tutto il territorio italiano di organizzazioni della mafia nigeriana. Oggi, l’ultima operazione, in varie regioni italiane, coordinata dalla Direzione Distrettuale Antimafia e Antiterrorismo della Procura della Repubblica presso il Tribunale di Cagliari, dei Finanzieri del Comando Provinciale di Cagliari e del Servizio Centrale Investigativo Criminalità Organizzata Cagliari, che ha portato a 39 arresti e 120 persone indagate per favoreggiamento dell’immigrazione clandestina e di associazione a delinquere finalizzata al riciclaggio internazionale di capitali illeciti. Nel ringraziare tutte le Forze dell’ordine ricordiamo quando per primi denunciammo questo fenomeno e la sinistra ci attaccò dicendo che non esisteva alcun problema legato alla mafia nigeriana. Ora  ci auguriamo che governo e maggioranza diano attenzioni e priorità a questa emergenza”.

Lo dichiara Salvatore Deidda, deputato di Fratelli d’Italia.

