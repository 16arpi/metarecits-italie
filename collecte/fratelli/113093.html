Sanità. Giovedì al Senato convegno su sindrome di Sjögren

Ore 17, Sala Isma, piazza Capranica 72, Roma
Giovedì 14 marzo alle ore 17.00 presso la Sala Isma del Senato della Repubblica (Piazza Capranica 72, Roma) si terrà il convegno “La Sindrome di Sjögren – Tra difficoltà quotidiane e proposte di legge”, su iniziativa del senatore di Fratelli d’Italia, Francesco Zaffini, componente della Commissione Sanità e presentata da A.N.I.Ma.S.S. ONLUS e Accademia Togliani.
Sarà l’occasione per fare il punto su una malattia rara, cronica, autoimmune, degenerativa e fortemente invalidante, e nel corso del convegno sarà annunciata la proposta di legge per riconoscere la Sindrome di Sjögren primaria fra le malattie rare e per l’inserimento della medesima nei LEA
Al dibattito saranno presenti, oltre al senatore Zaffini, Lucia Marotta, presidente dell’Associazione Nazionale Italiani Malati Sindrome di Sjögren (A.N.I.Ma.S.S. ONLUS), Sara Caporuscio, reumatologa, Ada Francia, neurologa e Lucia Merlino, ginecologa. A moderare il convegno Emanuele Merlino, componente dell’Ufficio Studi di Fratelli d’Italia.
Ingresso libero con prenotazione obbligatoria
Prenotazioni: ufficiostudi.fdi@senato.it

 
