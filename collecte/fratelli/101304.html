Rapinatore ucciso, Meloni telefona a Stacchio: Graziano è un eroe, archiviazione caso atto dovuto

«Dopo aver appreso la notizia della richiesta di archiviazione delle accuse nei suoi confronti, ho telefonato a Graziano Stacchio. Abbiamo sempre considerato un atto dovuto la chiusura di questo caso, che ha visto una persona onesta e per bene vittima di una profonda ingiustizia solo per aver salvato la vita di una ragazza dall’assalto di un banda di criminali armati di kalashnikov. Noi lo abbiamo sempre sostenuto: Graziano è un eroe ed è per questo motivo che lo abbiamo premiato ad Atreju. Ci auguriamo che non ci siano brutte sorprese e che questa vicenda si chiuda una volta per tutte, perché così sarebbe una vittoria per tutto il popolo italiano e la conclusione di un incubo. Fratelli d’Italia lo ribadisce: la difesa è sempre legittima».
Lo scrive su Facebook il presidente di Fratelli d’Italia, Giorgia Meloni.
