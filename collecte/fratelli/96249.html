Marò, Rampelli: Ok a delegazione parlamentare in India, aspettiamo De Mistura, ma poi Bonino riferisca alle camere

“Abbiamo apprezzato l’iniziativa della commissioni Esteri e Difesa per l’invio di una delegazione parlamentare in India. Il profilo di questa iniziativa va ancora delineato perché al fianco delle iniziative diplomatiche del Governo, è indispensabile far capire che c’è una forte attenzione e mobilitazione da parte dell’opinione pubblica italiana”.
  
È quanto ha dichiarato il vicecapogruppo di Fratelli d’Italia Fabio Rampelli al termine della riunione dei capigruppo di oggi, durante la quale Fratelli d’Italia ha ribadito la necessità di inviare una delegazione parlamentare in India e ha sottolineato l’urgenza di organizzare un’informativa  del ministro Bonino sulla situazione dei marò. Nei giorni scorsi, il capogruppo Giorgia Meloni aveva inviato inviato alla presidente della Camera Laura Boldrini. “Lo strumento più idoneo per esprimere questa attenzione- ha aggiunto Rampelli-  è il  Parlamento, luogo della sovranità popolare. L’impegno del Governo e quello del Parlamento non sono in conflitto”. “Fratelli d’Italia – ha puntualizzato il vicecapoguppo – insiste affinché  il ministro Bonino venga a riferire alle Camere. Sappiamo che è in corso una missione del commissario De Mistura”. “Attendiamo il suo rientro  per avere informazioni più fresche e dettagliate a seguito delle quali il ministro non potrà esimersi dal riferire alle Camere: aspettiamo al ‘varco’ il ministro degli Esteri- conclude Rampelli- sul cui operato siamo fortemente critici”. 
