Covid, Meloni: per OMS ventilazione ambienti chiusi è arma efficace contro contagio, Governo Draghi si svegli e applichi sistema a scuole e luoghi di lavoro

“Apprendiamo dalla stampa che l’Organizzazione Mondiale della Sanità invita ad investire sulla ventilazione degli ambienti chiusi per combattere il rischio contagio da Covid-19. Da oltre un anno, Fratelli d’Italia propone l’aerazione meccanica controllata nelle scuole sul modello adottato da FdI nella Regione Marche, ma il Governo non ci ha mai ascoltati e ha preferito misure inefficaci e spesso insensate, come gli inutili banchi a rotelle. Ora che è l’OMS a ribadire che la ventilazione è un’arma efficace contro il contagio, ci auguriamo che il Governo Draghi si svegli e applichi questo sistema non solo alle scuole, ma a tutti i luoghi di lavoro pubblici e investa per incentivarne l’introduzione anche in quelli privati, sostenendo economicamente le aziende”.
Lo dichiara il presidente di Fratelli d’Italia Giorgia Meloni.

