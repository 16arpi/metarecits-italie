Charlie, Rampelli: L&#8217;occidente uccide se stesso e la sua storia

“Come occidentali appartenenti alla civiltà del diritto, dell’autodeterminazione, della libertà, prima ancora che come eredi del messaggio di salvezza del Cristianesimo, che vede nella culla di un neonato indifeso quanto di più sacro ci sia in questa vita, siamo sgomenti. La decisione dei giudici britannici, avallati da quelli del Tribunale dei diritti dell’Uomo, è il punto di non ritorno dell’umanità che preferisce l’accanimento mortale su un bambino indifeso piuttosto che lasciarlo all’amorevole cura materna e paterna. Questa decisione, che non offre possibilità di scelta ai genitori, impone un drastico esame di coscienza delle istituzioni europee. È oltretutto devastante constatare che la tragedia si consuma in Gran Bretagna, la più antica delle liberaldemocrazie europee. Nel silenzio totale dei filosofi, degli intellettuali, degli accademici, del Parlamento italiano, del Governo, del Quirinale, del Santo Padre. Tutta la nostra amorevole solidarietà ai genitori di Charlie e a quella moltitudine di popoli che da tutte le parti del mondo ha conservato ancora il senso della vita”. È quanto dichiara il capogruppo di Fratelli d’Italia-Alleanza nazionale Fabio Rampelli.
