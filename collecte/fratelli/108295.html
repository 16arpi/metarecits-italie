Germania, Mollicone: Solidarietà ma è guerra asimmetrica. Colpire gli Stati arabi mandanti non solo cellule.

“Ieri Nizza oggi Munster. Oltre la solidarietà doverosa al popolo tedesco, dobbiamo assistere ancora alla guerra asimmetrica del terrorismo islamico all’Europa nonostante lo Stato islamico sia stato militarmente abbattuto.

Un Tir, un furgone o un auto diventano armi di distruzione di massa. Gli attacchi sono portati al cuore del nostro stile di vita. Bere un caffè, fare acquisti o una visita culturale è diventato pericoloso come essere in prima linea.

Ma se i “pupazzi” sono cellule estremiste o cani sciolti, i “pupari” sono Stati arabi formalmente alleati dell’Occidente e informalmente Stati estremisti islamici.

Che fare? Piagnucolare con i gessetti in mano ? No.

Attrezzare piani di prevenzione, infiltrazione e reazione rapida dei Servizi e reparti antiguerriglia europei con leggi speciali e cambiare politica estera. Subito”.

È quanto scrive su Facebook il deputato di Fratelli d’Italia Federico Mollicone
