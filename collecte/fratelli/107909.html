Neve, Rampelli: Roma ammantata di neve, i meteorologi ci hanno preso sulla neve, Virginia Raggi no


“Roma ammantata di neve, i meteorologi ci hanno preso, Virginia Raggi no. Aveva previsto la funivia a Boccea e sono dieci giorni che si parla della perturbazione siberiana, ma non sono bastati a garantire la regolarità della vita cittadina, come dovrebbe accadere in una capitale europea. Non c’era riuscito Alemanno che almeno era in mimetica a invocare l’esercito e ordinare pale, ha fallito anche la Raggi che se ne sta con il sombrero in Messico a disquisire di alterazioni climatiche mentre l’inverno manda gelate e fa fioccare la neve. Tutto sommato normale, perché d’inverno sono normali anche le eccezionalità. Poi dice che uno l’attacca. Considerata la sua inutilità alla guida del Campidoglio è quasi meglio che rimanga lì, magari passando da Città del Messico alla costiera di Acapulco per un altro tuffo spettacolare. Nel ridicolo.”
 
È quanto dichiara Fabio Rampelli, capogruppo di Fratelli d’Italia alla Camera.
