Islam, Beccalossi riceve incarico per ulteriori verifiche sulla legge regionale sui nuovi luoghi di culto

«Ringrazio il presidente Maroni per avermi affidato la responsabilità di valutare e coordinare tutti gli interventi che Regione Lombardia deciderà di porre in essere per fronteggiare quella che ieri il Governo non ha esitato a definire ‘radicalizzazione dell’Islam’».
Lo dice Viviana Beccalossi, assessore regionale al Territorio, Urbanistica, Difesa del suolo e Città metropolitana, spiegando come il presidente Maroni le abbia affidato l’incarico di “coordinatrice delle azioni mirate a rendere ancor più sicuri i nostri cittadini, partendo da ulteriori verifiche sulla legge regionale per la realizzazione di nuovi luoghi di culto”. È chiaro che nessuno si sogna di prendere il posto che spetta alle Forze dell’ordine, impegnate ogni giorno proficuamente a fronteggiare il pericolo-terrorismo. Da parte nostra, proprio come avvenuto per il provvedimento sulla costruzione di nuovi luoghi di culto, utilizzeremo tutti gli strumenti in possesso di Regione Lombardia per contribuire alla causa sicurezza».
