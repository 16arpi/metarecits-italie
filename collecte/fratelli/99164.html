Rispol​i: Da ​Renzi e De Magistris​ ​ancora vuoto chiacchiericcio su Bagnoli

“Su Bagnoli il Sindaco ​di Napoli De Magistris ​parla ma sembra dimenticare che in questi quattro anni di sua permanenza a Palazzo S. Giacomo su Bagnoli abbiamo potuto registrare solo passi indietr​o. Proprio per superare l’impasse determinata dalle scelte del Comune e dal fallimento di Bagnolifutura Renzi decise di dedicare a Bagnoli un intero articolo del decreto Sblocca Italia che di fatto avocava al suo Governo la competenza per individuare le strategie da mettere in campo per il risanamento di quell’area.​ Nonostante il carattere d’urgenza del provvedimento legislativo emanato dal Governo, però, delle decisioni conseguenziali previsti dal decreto (nomina del Commissario e del soggetto attuatore) ad oggi non c’è neanche l’ombra con il risultato che abbiamo perso solo altro tempo​”.
Lo dichiara il presidente di Fratelli d’Italia Napoli, Luigi Rispoli.​
​”​Napoli – continua – non può più attendere inutilmente stretta in una morsa tra i vuoti annunci di Renzi e la demagogia di De Magistris. Bagnoli rappresenta un’autentica risorsa per la città ed è ora di avviare concretamente il risanamento​. Non dobbiamo neanche dimenticare che ci troviamo di fronte ad una delicata situazione ambientale e che da ottobre scorso gran parte dei suoli dell’ex acciaieria sono per l’ennesima volta sotto sequestro per violazione della normativa e da allora tutti gli aspetti legati alla bonifica (per cui negli anni sono stati spesi oltre 100 milioni) sono comunque già in capo al Governo​. Per questo motivo​, ​i ritardi di Renzi e del suo Governo non sono più accettabili e chiediamo che Palazzo Chigi maturi urgentemente una decisione definitiva su Bagnoli”.
