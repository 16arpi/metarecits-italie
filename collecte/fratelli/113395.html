Europee, Meloni: Sarò in Polonia la prossima settimana per incontro bilaterale con Kaczyński

«La prossima settimana sarò in Polonia per un bilaterale con il presidente Kaczyński. Sarà un’occasione per parlare di futuri scenari e alleanze in Europa».
È quanto ha detto intervistata da Sky tg24 il presidente di Fratelli d’Italia, Giorgia Meloni, annunciando il suo viaggio in Polonia per incontrare il leader del PiS (Diritto e Giustizia).
«Fratelli d’Italia ha aderito al gruppo dei conservatori, la famiglia europea che può costruire un’alleanza che va dal Ppe, che con Orban e Kurz speriamo sarà più spostato verso destra, fino ai populisti di Salvini e Le Pen. Il gruppo unico chiesto da Salvini a Kaczyński? Mi pare che non ci sia la disponibilità dei conservatori. Parliamo di una famiglia politica antica e consolidata che ritiene non ci sia ragione di sciogliersi in un qualcosa di abbastanza indistinto e che, anche a me, non è molto chiaro» ha spiegato Meloni.
