Boeri, Rizzetto: Gentiloni e Poletti si sveglino

“Sulla base del testo che il Presidente dell’Inps ha inviato alla commissione Lavoro della Camera e che, a mio modo di vedere, riguarda un’area ben circoscritta della commissione stessa, ritengo che, il ministro del Lavoro Poletti si debba destare e, assieme al presidente Gentiloni, prendere una chiara posizione innanzi ad una querelle che non è utile a nessuno. Al contrario risulterà essere parecchio dannosa in seno alle varie decisioni che la commissione dovrà prendere, inficiandone quindi il rapporto con l’Istituto”. È quanto ha dichiarato il deputato di Fratelli d’Italia-Alleanza nazionale Walter Rizzetto, vicepresidente della commissione Lavoro.
