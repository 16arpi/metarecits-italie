Imu agricola, Meloni: E&#8217; un colpo bassissimo alla nostra agricoltura&#8230;

…FDI CONTINUERÀ A DIFENDERE CHI PRODUCE. «Renzi ci ha venduto l’ultima legge di stabilità come la più grande manovra di detassazione mai compiuta prima. Oggi, invece, con l’ultima propaggine di quella finanziaria…

… il governo assesta un colpo durissimo alla nostra agricoltura e porta a compimento un disegno di vessazione senza precedenti. L’Imu sui terreni agricoli e sui fabbricati rurali è una vergogna, si tassano beni mobili e immobili funzionali a una produzione che a sua volta verrà tassata, si sconvolgono territori applicando coefficienti strampalati ai vari Comuni e si infligge una penalizzazione immotivata a un settore che dovrebbe rappresentare una eccellenza italiana su cui investire. Da quando i poteri forti e la Trojka italiana composta da Monti, Letta e Renzi hanno deciso di “salvarci” abbiamo conosciuto il massimo della tassazione sulla casa, l’aumento delle tasse sui risparmi, sui fondi pensione e sul Tfr, l’aumento dell’Irap per tutte quelle voci che incidono di più sulle piccole e medie imprese, l’aumento della tassazione locale a causa dei tagli orizzontali del governo, il tentativo di uccidere le partite Iva. E oggi la vergogna dell’IMU agricola. Questo Governo tutela i grandi e ammazza i piccoli. Noi, invece, continueremo a difendere chi produce».
È quanto dichiara il presidente di Fratelli d’Italia, Giorgia Meloni.
