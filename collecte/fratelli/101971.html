Pensioni, Rizzetto: Risoluzione per eliminare innalzamento età pensionabile in base ai parametri della speranza di vita

“Aspettativa di vita ed età pensionabile: adv regola per truffare sui numeri, non equa. Sono stato sempre contrario all’ innalzamento dei criteri per ottenere la pensione in base agli aumenti legati all’aspettativa di vita che derivano unicamente da meri dati previsionali.
A conferma dei miei dubbi su questo meccanismo è stato recentemente denunciato un calo della speranza di vita. Quindi per quanto prevede l’attuale sistema: la speranza di vita media non aumenta, ma si allunga il tempo per accedere all’assegno pensionistico, con il rischio per i pensionati di godere molto meno del trattamento previdenziale rispetto al reale ammontare dei contributi versati.
Ho presentato una risoluzione affinché il Governo elimini l’ innalzamento dell’età pensionabile in base a parametri di aumento della speranza di vita non reali ed in contrasto con i recenti dati, che ne hanno accertato un andamento in discesa”. E’ quanto ha dichiarato il deputato di Fratelli d’Italia-Alleanza nazionale Terra Nostra Walter Rizzetto, vice presidente della commissione Lavoro.
