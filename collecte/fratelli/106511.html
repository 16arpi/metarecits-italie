Coopculture, Murgia: Bene gratuità per cittadini di Amatrice e Accumoli, ma non basta


“Apprezziamo che il ministro Franceschini abbia accolto la nostra richiesta sulla gratuità per i cittadini di Amatrice e Accumoli. Restiamo comunque insoddisfatti circa la mancata destinazione dei fondi degli incassi suddivisi tra Beni Culturali e CoopCulture (14%) ai due paesi distrutti dal terremoto. Come si fa peraltro a sostenere che l’ingresso è gratuito se per entrare bisogna comunque pagare un biglietto di 7.50 perché inserito nel complesso museale delle Terme di Diocleziano? Purtroppo, restano le criticità  che avevamo segnalato”. È quanto dichiara il deputato di Fratelli d’Italia-Alleanza nazionale Bruno Murgia rispondendo al quesiton time rivolto al ministro dei Beni Culturali Dario Franceschini, a firma del capogruppo Fabio Rampelli sulla mostra ‘Rinascite’ presso le Terme di Diocleziano.
