Flat tax. De Bertoldi: Da governo apprezzamento per proposta FdI. Riduzione tasse può diventare realtà

“L’impegno preso in Aula dal ministro Tria a valutare nella prossima legge di Bilancio l’introduzione di meccanismi, come la flat tax incrementale, per ridurre le tasse, rappresenta il riconoscimento dell’impegno di Fratelli d’Italia. Grazie a noi la riduzione della pressione fiscale non è più soltanto uno slogan, ma può diventare realtà. Siamo stati i primi a presentare una proposta per abbassare le tasse che è immediatamente applicabile ma soprattutto a costo zero per il bilancio dello Stato. La nostra flat tax sui redditi incrementali consentirà a chi produce di più di pagare meno tasse, di combattere in maniera più efficace l’evasione fiscale e di ridurre il lavoro nero. Ci aspettiamo che già nel corso del Def, che dovrà indicare le linee guida della prossima legge di Bilancio, il governo dia seguito a quanto annuciato in Aula dal ministro Tria, consentendo in tempi rapidi di avvire quel taglio della pressione fiscale, che da troppo tempo ormai attendono famiglie, imprese e professionisti”. Lo dichiara il senatore di Fratelli d’Italia, Andrea de Bertoldi, segretario della Commissione Finanze e Tesoro.
