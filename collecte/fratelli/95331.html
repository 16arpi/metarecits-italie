Iva, Meloni: Aumento da evitare ad ogni costo

«L’aumento dell’Iva deve essere evitato ad ogni costo, perché è una tassa che colpisce indiscriminatamente tutti i cittadini a prescindere dal reddito e produce solo due gravi effetti: deprimere ulteriormente i consumi e ostacolare la crescita economica. Le risorse per scongiurare questa misura ci sono. Basta tagliare gli sprechi enormi e le insostenibili inefficienze che si annidano negli 840 miliardi di euro di spesa pubblica. Il governo delle larghe intese e l’amplissima maggioranza che lo sostiene non hanno più scuse per farlo. E se non sono in grado neanche di raggiungere questo risultato minimo, l’esecutivo Letta dimostra di non poter dare all’Italia le risposte che merita e di non aver dunque motivo per rimanere in carica».
È quanto dichiara il capogruppo alla Camera di Fratelli d’Italia, Giorgia Meloni.
Roma, 14 giugno 2013
