Scuola, Fdi: Ministro Bianchi inizia male, assurdo eliminare prove scritte

“Brutto inizio del nuovo ministro all’Istruzione Patrizio Bianchi che annuncia che alla maturità ci sarà solo l’esame orale  con la presentazione di una tesina. Assurdo eliminare le prove scritte senza prevedere almeno il tema di italiano. In questa situazione, dove già gli studenti stanno accumulando ritardi nella preparazione, almeno l’esame di maturità dovrebbe mantenere i canoni  di serietà. Vanno subito individuate le modalità per mettere in condizioni le scuole di far svolgere le prove scritte in sicurezza. Non si può eliminare il tema di italiano, necessario per valutare il complessivo percorso scolastico di ogni studente. Una maturità senza tema di italiano mina i concetti di merito e di valutazione che sono i cardini sui quali si dovrebbe basare la scuola”.

Lo dichiarano Paola Frassinetti e Carmela Ella Bucalo di FdI, rispettivamente vicepresidente della commissione Cultura della Camera dei Deputati e responsabile dipartimento istruzione e responsabile scuola.
