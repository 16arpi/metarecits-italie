Libia, Meloni: Italia utilizzi Marina Militare e guardia costiera per&#8230;

…DIFENDERE CONFINI. «Basta tentennamenti. La nostra Guardia Costiera si trova a fronteggiare vere e proprie azioni di pirateria: imbarcazioni veloci con persone armate che minacciano e depredano indisturbate.

È ora che l’Italia utilizzi la Marina Militare e la Guardia Costiera per difendere i nostri confini, piuttosto che utilizzarle come se fossero organizzazioni umanitarie e di volontariato. Se il personale non è sufficiente, possiamo sempre richiamare i nostri soldati dalle tante missioni internazionali alle quali partecipiamo. In particolare ci sono i due Marò, che ora ci sarebbero utilissimi, dimenticati da tre anni in India».
È quanto scrive su Facebook il presidente ‎di Fratelli d’Italia-Alleanza Nazionale, Giorgia Meloni.
