Stati generali del turismo balneare(palazzo San Macuto), Silvestroni: Turismo come priorità nazionale

“Il turismo deve essere una priorità nazionale perché è evidentemente un settore strategico” così ha esordito il deputato di Fratelli d’Italia, Marco SILVESTRONI, nel portare il saluto del partito ai rappresentanti di Confimprese Italia e Federbalneari in occasione degli Stati Generali del Turismo Balneare Italiano svoltisi questa mattina nella sede prestigiosa di Palazzo San Macuto.
“E’ fondamentale rilanciare il BRAND ITALIA e per farlo è necessario garantire la continuità delle imprese e la ripresa degli investimenti. In questo senso FdI ha già depositato un disegno di legge che può essere un buon punto di partenza per dare risposte concrete alle legittime domande che la categoria dei balneari pone sul tavolo anche in relazione alle controverse normative europee. Gli obiettivi principali infatti della nostra proposta sono il riequilibrio dei tempi di ammortamento degli investimenti, la tutela e salvaguardia delle nostre coste e lo sviluppo turistico con la conseguente crescita economica per il paese. Un settore che muove il 14% del PIL nazionale merita di essere messo nelle condizioni ottimali per lavorare ed investire senza timori” ha concluso SILVESTRONI.
