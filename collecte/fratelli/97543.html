Donzelli e FDI a Viareggio in difesa dei cristiani

Fazzoletti e braccialetti bianchi per dire “Basta alla strage dei Cristiani”. Questa mattina a Viareggio Giovanni Donzelli, capogruppo in Regione per Fratelli d’Italia insieme alla collega Marina Staccioli e ad altri dirigenti e militanti del movimento di Giorgia Meloni, hanno distribuito volantini e regalato strisce di stoffa bianche ai vacanzieri con raffigurata la N dell’alfabeto arabo, quel simbolo usato dai fanatici dell’Isis per marchiare le case dei cristiani a Mosul. “Un gesto simbolico il nostro, con la consapevolezza che non è certamente sufficiente a risolvere il dramma in corso.- Ha spiegato Donzelli ai giornalisti presenti all’iniziativa- Dobbiamo però porre attenzione a questo accanimento degli estremisti islamici nei confronti dei cristiani in Iraq e in altre parti del mondo anche perché, vista  la continua mole di immigrati che sbarcano sulla nostra terra, potremmo presto non essere più sicuri nemmeno a casa nostra”.
  
Iniziative analoghe sono state svolte nelle principali spiagge italiane come Jesolo, San Benedetto del Tronto, Isola Capo Rizzuto, Catania, Messina, Palermo o Sanremo. Le foto delle varie iniziative stanno rimbalzando sui social con l’hashtag #SiamotuttiN”
 
Per vedere le foto dell’iniziativa di Viareggio CLICCARE QUI
