Gallone: dati drammatici, risanamento non prescinde da crescita

I dati drammatici comunicati da Rete Imprese Italia sono più eloquenti di mille parole, specie quelle pronunciate dai sostenitori del Professor Monti e dal suo governo tecnico. In appena un anno, i dati dicono che sono ‘decedute’ la bellezza di 100mila imprese.
  
Numeri da disastro economico, da bancarotta. E per capirne i motivi, basta leggere i dati sui consumi che nel 2013 caleranno ancora dell’1,4% fino a raggiungere i livelli del 1998. Questi pessimi risultati sono frutto della politica sbagliata di Monti sempre più simile a quella della sinistra e che pretenderebbe di risanare i conti pubblici posticipando gli interventi per la crescita. Invece è vero esattamente il contrario: solo la crescita riesce a garantire una finanza pubblica sana. In più è necessario mettere insieme una serie di provvedimenti, a partire dalla sburocratizzazione e da un sistema di protezione rispetto all’entrata di prodotti e merci provenienti dai Paesi extraeuropei. Questi sono solo alcuni dei principi che Fratelli d’Italia vuole mettere in atto.
 
 
E’ quanto dichiara il capogruppo al Senato di ‘Fratelli d’Italia-Centrodestra nazionale’, Alessandra Gallone.
