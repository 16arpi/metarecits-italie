Giustizia, Varchi: Voto segreto smaschera ipocrisia 5 stelle

“Il voto segreto smaschera ancora una volta tutta l’ipocrisia dei 5 Stelle con la maggioranza che si spacca su un elementare principio del processo penale. Il M5S tenta di cancellare diritti e garanzie ormai cristallizzate nel codice. Su un provvedimento come quello della responsabilità disciplinare dei magistrati nei casi conclamati di ingiusta detenzione è indispensabile uno scatto d’orgoglio della politica che deve abbandonare qualsiasi timore reverenziale nei confronti della magistratura. L’Italia ha una incidenza elevatissima di soggetti sottoposti a misura cautelare e che successivamente vengono assolti. Per questa ragione, Fratelli d’Italia si schiera a difesa del giusto processo e si batterà affinché i processi siano sempre più veloci così che gli innocenti vengano subito scagionati e i colpevoli subito condannati”.Lo dichiara Carolina Varchi, deputato di Fratelli d’Italia e capogruppo FDI in commissione Giustizia.
