Marò, Cirielli: La procedura di arbitrato internazionale neppure avviata&#8230;

RENZI INGANNA GLI ITALIANI. «Nel corso di commissioni riunite Esteri e Difesa, nell’ambito della discussione del dl proroga missioni internazionali, abbiamo appreso con stupore e sconcerto…
  
…che la declamata procedura di arbitrato internazionale più volte strombazzata dal Governo Renzi durante le europee non è stata ancora formalizzata». È quanto denuncia il deputato di Fratelli d’Italia-Alleanza nazionale Edmondo Cirielli componente della commissione Esteri.
«La notizia – ha spiegato Cirielli-  l’abbiamo appresa grazie alla correttezza del sottosegretario Benedetto Della Vedova che ha specificato che nella relazione illustrativa del relatore on. Carlo Galli era scritto erroneamente che per la vicenda dei nostri due fucilieri La Torre e Girone era stata avviata la procedura. Della Vedova ha chiarito che ci sono dei colloqui ma la proposta non è stata ancora formalizzata».
«Si tratta – ha proseguito il deputato- dell’ennesima gravissima omissione da parte del Governo. Siamo passati dal “farò di tutto” di Renzi durante  telefonata con nostri Marò tre mesi fa, al “non abbiamo fatto ancora niente”.  In tutto questo, il governo chiede al Parlamento il rifinanziamento missioni antipirateria nell’Oceano Indiano di cui beneficia l’India stessa”».
«Per queste motivazioni – ha concluso Cirielli- voteremo contro questo decreto e con amarezza constatiamo continua che Renzi continua a  ingannare gli italiani».
Roma, 6 agosto 2014
