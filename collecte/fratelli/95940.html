Alitalia, Crosetto a Lupi: Non è circonvallazione di campagna, si muova nell&#8217;interesse della nazione

«Il ministro Lupi dovrebbe almeno provare a trattare il tema Alitalia in modo diverso da come si affronta la circonvallazione di un Comune di campagna e con una visione di prospettiva vera. Provi ad uscire dai confini nazionali, pensare ad alleanze strategiche extraeuropee, allargare gli orizzonti senza sudditanze e paure. Si muova nell’interesse di una Nazione con la forza del governo di una delle principali economie mondiali.
  
Forse scoprirà che c’è interesse in aree del mondo che possono rappresentare un’opportunità straordinaria per il futuro. Provi a lottare perché l’Italia diventi un futuro punto di accesso al continente europeo per quelle economie che saranno in futuro le prime al mondo. Se non ci arriva da solo, chieda una mano, gratuita. Sul tema specifico, per l’interesse dell’Italia e dei lavoratori del settore, in una prospettiva che rompa gli schemi che vogliono relegarci a Paese di serie B o che vogliono lo smantellamento dell’azienda, pur rimanendo all’opposizione di questo governo del ‘non fare’, sono disposto ad aiutarlo personalmente».
 
È quanto dichiara il coordinatore nazionale di Fratelli d’Italia, Guido Crosetto.
 
Roma, 12 novembre 2013
