Corsaro: nel Pdl ondivaghi su Monti. FdI più credibile

Fratelli d’Italia è nato per offrire ai cittadini un’opzione politica fatta da gente che si impegna per la realizzazione delle proprie idee, mettendosi in gioco senza paura, indisponibili a compromessi, per essere coerenti con la sensibilità valoriale del centrodestra. Pensiamo di essere più credibili di chi in questi mesi ha mantenuto nel Pdl una posizione ondivaga rispetto a Monti. Non ci si può prestare a fare il megafono di tutto e il contrario di tutto a seconda di come soffia il vento.
Lo dichiara Massimo Corsaro, esponente e candidato per Fratelli d’Italia, nel corso di una intervista telefonica con Radio Radicale.
Noi – conclude Corsaro – pur nell’ambito del centrodestra nel rispetto della logica bipolare, diciamo coerentemente mai più con la sinistra e mai più un governo Monti che con la sua ricetta fatta solo di tasse ha messo in ginocchio l’economia nazionale.
