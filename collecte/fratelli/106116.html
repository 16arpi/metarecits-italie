Difesa, Cirielli: Governo riconosca fondi per specificità comparto

“Il governo non mortifichi ancora una volta il comparto difesa, riconosca il ruolo delle rappresentanze militari e le risorse per la valorizzazione della specificità. Non ascoltare i Cocer dei militari, in vista della legge di stabilità, sarebbe un grave errore. In questi anni coloro che sono impegnati a difendere la nostra sicurezza e la nostra libertà sono stati umiliati e non poco. Per il governo è arrivato il momento di dimostrare, riconoscendo la specificità del personale del comparto, quanto tenga alla sicurezza della nostra Nazione e ai nostri uomini e alle nostre donne in divisa. Con i fatti e non con i soliti annunci”. È quanto dichiara Edmondo Cirielli, deputato di Fratelli d’Italia-Alleanza Nazionale.
