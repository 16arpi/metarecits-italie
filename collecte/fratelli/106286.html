Migranti, Meloni: Cordoglio di fronte a ennesima strage, per fermare morti in mare bisogna impedire a barconi di partire

“Cordoglio e dolore di fronte all’ennesima strage di immigrati nel Mediterraneo: le immagini dei cadaveri di tante donne trasportati a Salerno ci colpiscono e non possono lasciarci indifferenti. Fratelli d’Italia lo sostiene da anni e lo ribadisce anche oggi: l’unica soluzione per fermare le morti in mare è bloccare l’immigrazione incontrollata, impedire che i barconi partano dal Nord Africa e combattere senza sosta gli schiavisti del terzo millennio. Basta con la scellerata politica delle porte aperte a tutti del Governo, basta col buonismo della sinistra, basta con l’accoglienza senza limiti che alimenta business e speculazione”.
Lo scrive su Facebook il presidente di fratelli d’Italia Giorgia Meloni.
