RDC, Ciaburro: oggetto di truffe quotidiane ma il problema per il Governo è l&#8217;edilizia

“A Torino 960 persone, tra cui 330 cittadini romeni e altri di varia nazionalità, hanno dichiarato dati falsi e residenze inesistenti per ottenere in modo illegittimo il reddito di cittadinanza per una truffa da 6 milioni di euro. Potremmo compilare un libro con tutti gli abusi di questa misura, ma il Governo preferisce prendersela col mondo delle imprese, bloccando la cessione del credito del Superbonus 110%. Sono ormai anni che il reddito di cittadinanza non riesce a creare lavoro, a fronte di enormi costi, e l’attenzione dell’esecutivo finisce per abbattere l’unica misura che sta rilanciando veramente l’economia. Le truffe del reddito di cittadinanza mortificano i cittadini che pagano le tasse ed umiliano chi ne ha davvero bisogno: il Parlamento deve tornare a decidere ed il Governo deve rendere atto a cittadini e imprese, ripristinare la cessione del credito, ridare più lavoro ed abbattere il parassitismo.”

Lo dichiara in una nota Monica Ciaburro, deputato piemontese di Fratelli d’Italia.
