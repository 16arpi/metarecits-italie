Elezioni, Lollobrigida: Voto a FdI è voto contro larghe intese, rinnoviamo invito ad alleati a manifestazione no inciucio

“Rispettare il vincolo di mandato e dire no a ogni possibile inciucio con la sinistra e il M5S è quello che ogni elettore di centrodestra si aspetta dal voto del prossimo 4 marzo. I danni provocati dai recenti governi di sinistra e dai governi tecnici sono ancora tangibili. Fratelli d’Italia, che non ha mai partecipato a inciuci, anche stavolta rimarrà fuori da eventuali governi che non siano quelli voluti dagli elettori. Ogni voto dato a FDI è un voto dato contro le larghe intese. Noi non tradiremo il mandato degli elettori e speriamo facciano altrettanto anche i nostri alleati, ai quali rinnoviamo l’invito a partecipare alla manifestazione voluta da Giorgia Meloni per il prossimo 18 febbraio a Roma per dire no a inciuci o a facili poltrone”.
 
È quanto dichiara Francesco Lollobrigida, responsabile nazionale Organizzazione di Fratelli d’Italia.
