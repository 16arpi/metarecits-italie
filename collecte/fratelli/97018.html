Immigrazione: Presidio di FdI-AN alla frontiera di ventimiglia

FIDANZA: UE NON SCARICHI SOLO SULL’ITALIA EMERGENZA IMMIGRAZIONE. “Ventimiglia in passato e’ stato il simbolo della mancanza di una politica europea dell’immigrazione. – spiega Carlo Fidanza, europarlamentare e capolista di FdI-An alle prossime elezioni europee –
  
Di fronte all’ondata di sbarchi e alle migliaia di immigrati che si mettono in viaggio dalle coste siciliane verso nord, c’è il rischio che queste situazioni si ripetano tra pochi giorni. Per evitarlo vogliamo la modifica dei regolamenti di Dublino e un meccanismo di redistribuzione obbligatoria degli immigrati tra gli Stati Ue. Vogliamo inoltre che il salvataggio e l’accoglienza siano a carico dell’Europa e non delle tasche degli italiani, come avviene oggi con l’operazione “Mare Nostrum”. L’immigrazione e la gestione dei rifugiati sono un’emergenza europea, l’Ue non la scarichi tutta sull’Italia”.
Roma 4 maggio 2014
