Ecotassa, Meloni: Preoccupano dichiarazioni Fca, proposta cancellazione sarà tra emendamenti FdI a manovra

«Preoccupano le dichiarazioni dei vertici di FCA, che hanno annunciato la possibilità di modificare il piano industriale per l’Italia se l’ecotassa sulle auto dovesse essere confermata dal Governo nella manovra economica. È la conferma di quello che sostiene Fratelli d’Italia: parliamo di una tassa che rappresenta un attacco agli operai italiani dell’industria automobilistica, alle famiglie più povere che dovranno rinunciare a rottamare l’auto e all’ambiente, visto che le emissioni delle auto attualmente in circolazione sono decisamente più inquinanti di quelle delle auto nuove. Chiediamo al Governo di cancellare questa norma tafazziana e questa proposta sarà tra gli emendamenti di FdI».
È quanto dichiara il presidente di Fratelli d’Italia, Giorgia Meloni.
