Pnrr, Delmastro: Governo passi da parole a fatti: onorare debiti con le regioni



“Esprimiamo soddisfazione per l’approvazione dell’ordine del giorno di Fratelli d’Italia al decereto PNRR che impegna il governo ad assegnare risorse aggiuntive ad alta specializzazione all’Agenzia per la coesione territoriale da destinare alle regioni. L’Agenzia per la coesione territoriale è al centro di un braccio di ferro con tutte le regioni d’Italia indirettamente indotto dall’accordo con l’ex ministro Provenzano. In piena pandemia, le regioni infatti hanno anticipato importanti fondi per fronteggiare l’emergenza sanitaria pandemica. D’accordo con l’ex ministro per il Sud e la coesione territoriale, la cui firma vale meno di un interdetto, le regioni anticiparono i fondi per lo Stato e ancora oggi attendono il rimborso che sarebbe dovuto pervenire per il tramite di risorse aggiuntive sul fondo di sviluppo e coesione. Il governo dei migliori passi ora dalle parole ai fatti e onori i debiti contratti con le regioni che hanno aiutato lo Stato”.


Lo dichiara Andrea Delmastro, deputato Fratelli d’Italia.

