Eur spa, Rampelli: Tavolo istituzionale Mef comune di Roma? Si ma&#8230;

…INSIEME AD ALTRI… “Avviso ai ‘trafficanti’: sappiano, al ministero dell’Economia e delle Finanze, e al Comune di Roma, che un tavolo istituzionale sul patrimonio immobiliare dell’Eur Spa non è affare tra loro due.

Chiederemo la presenza di qualificate associazioni di settore, urbanisti e architetti italiani e internazionali, comitati di quartiere, associazioni e cittadini. Il patrimonio razionalista non è cosa loro. Non ci fidiamo? E come potremmo visto che sono stati loro i principali fautori del pasticciaccio della Nuvola? Padoan, Renzi e Marino non facciano gli indiani e tirino fuori le risorse per completare un’opera allucinante che i loro predecessori hanno voluto, la cui insostenibilità era chiara ai più intelligenti fin dall’inizio e che oggi non possono pagare i cittadini romani e i dipendenti dell’Eur. Intervenga il Ministro Franceschini per mettere in chiaro che i nostri monumenti non sono alienabili. Un conto è darli in gestione ai privati, altro conto è venderli, come si intende fare per l’Eur, cosa intollerabile”. È quanto dichiara il capogruppo di Fratelli d’Italia-Alleanza nazionale Fabio Rampelli.
