Crollo viadotto, Meloni: Emergenza infrastrutture mette a rischio vita cittadini. Governo intervenga, FdI pronta a dare una mano

«Seguiamo con apprensione le notizie che arrivano dalla Liguria, nella speranza che il disastro del crollo del viadotto tra Savona e Altare non si trasformi in tragedia. Le immagini di oggi ci ricordano ancora che in Italia l’emergenza infrastrutturale mette a rischio la vita di milioni di persone. Il governo ci metta la testa: intervenga già dalla prossima manovra economica perché il tempo delle parole senza fatti è scaduto. Noi siamo pronti a fare la nostra parte per dar loro una mano». 
Lo dichiara il presidente di Fratelli d’Italia, Giorgia Meloni.
