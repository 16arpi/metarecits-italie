Regione Lazio, Lollobrigida: Zingaretti incapace sulle infrastrutture

“Zingaretti ha dimostrato profonda incapacità di programmazione ed esecuzione nel campo delle infrastrutture.
Più infrastrutture, semplificazioni, trasparenza e rapidità nella esecuzione dei bandi sono le priorità per far rinascere i poli industriali del Lazio.
Molte imprese vorrebbero investire nelle aree industriali laziali, ma poi vengono bloccate dalla mancanza di collegamenti.
Penso per esempio al quadrante sud-ovest della provincia di Roma, passando per la Cisterna-Valmontone, la Roma-Latina, la Orte-Civitavecchia, la Frosinone-Latina e la Gaeta-Cassino. La sinistra continua con i “no a tutto”.
Con il centrodestra e Fratelli d’Italia al governo del paese e della Regione Lazio rilanceremo le infrastrutture e la mobilità” E’ quanto dichiara Francesco Lollobrigida, Responsabile Nazionale Organizzazione di Fratelli d’Italia e candidato capolista alla Camera nel collegio Lazio 2.
