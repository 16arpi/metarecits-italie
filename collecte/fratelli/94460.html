Rampelli: tante persone perbene escluse da PdL, non sono ex AN

La decimazione dalle liste del PdL non riguarda solo gli ex An, ma una molteplicità di persone perbene, laboriose, radicate, cui rivolgiamo un appello a scommettere su Fratelli d’Italia. Noi abbiamo dimostrato, nella composizione delle liste, di saper e voler valorizzare le energie migliori del territorio  e della società. Non ci sono veline, né paracadutati, non ci sono raccomandati né condannati, né sono stati epurati i dissidenti. Solo la giusta selezione meritocratica, fondata sulla competenza, sul consenso e sul confronto interno.
E’ quanto dichiara il deputato di ‘Fratelli d’Italia-Centrodestra nazionale’, Fabio Rampelli.
