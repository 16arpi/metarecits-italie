RAI, Butti: garantire informazione elettorale corretta anche su internet

Abbiamo sollecitato i vertici Rai a prendere le necessarie misure tese a tutelare e a vigilare la corretta informazione elettorale in internet. Appare infatti del tutto insoddisfacente la posizione assunta dall’Agcom al riguardo, che non applica ne’ estende l’applicazione della par condicio alle web tv, alle web radio, ai blog/forum delle televisioni/radio, ai social blog e si limita a rilasciare pareri verbali e non vincolanti.  
Lo afferma in una nota il senatore Alessio Butti, capogruppo di Fratelli d’Italia – Centrodestra Nazionale in Commissione di Vigilanza Rai.
Essendo appurato che una buona percentuale dei cittadini italiani decide il proprio voto consultando internet occorre che vengano tutelati da un’informazione falsa e manipolata, che potrebbe avere come committente la criminalita’ organizzata – aggiunge -. La Rai deve assolvere al suo ruolo di servizio pubblico anche sul web, controllando le informazioni veicolate dai siti internet dei propri programmi, non accettando commenti anonimi con riferimento a candidati e a partiti. Non chiediamo nessuna censura ma esigiamo una corretta comunicazione elettorale sulla rete nel rispetto dei candidati e degli elettori.
