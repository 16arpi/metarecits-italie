Referendum, Cirielli: La Rai continua a non rispettare par condicio

“La Rai continua a non rispettare la par condicio nella campagna referendaria. Questa mattina è andata in onda una nuova e si spera ultima puntata della disparità di trattamento riservata a chi boccia la riforma costituzionale. Il sottosegretario Rughetti, ospite di Uno Mattina, ha avuto modo di esaltare l’accordo sul rinnovo dei contratti pubblici ed indirettamente il governo che appoggia la riforma, solo soletto, senza nessuno dell’opposizione, ma con il segretario generale dell’Uil che non perdeva occasione per dire quanto è bravo il governo. La mancanza di pluralismo in Rai è un dato di fatto. Renzi e il Pd hanno occupato il servizio pubblico in maniera indecente. Un fatto vergognoso e irrispettoso dei diritti dei cittadini, su cui chiederemo conto”. È quanto dichiara Edmondo Cirielli, deputato di Fratelli d’Italia-Alleanza Nazionale.
