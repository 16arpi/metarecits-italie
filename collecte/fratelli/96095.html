L. elettorale, Cirielli: Proposta torni alla camera

«Il provvedimento sulla legge elettorale deve tornare alla Camera, dopo il fallimento al Senato, anticipato dalla sentenza della Corte Costituzionale». È quanto ha dichiarato oggi Edmondo Cirielli, deputato di Fratelli d’Italia, nel corso del suo intervento alla I Commissione Affari Costituzionali della Camera. «Fratelli d’Italia ritiene che la Camera dei Deputati sia maggiormente legittimata a dare l’imprimatur, dal momento che alla sua elezione partecipa tutto il corpo elettorale, ovvero anche i giovani al di sotto dei 25 anni».
  
 
«Il Pd e il suo segretario, Matteo Renzi – ha concluso Cirielli – dimostrino con i fatti di voler procedere rapidamente per cambiare la legge elettorale, restituendo ai cittadini la possibilità di scegliere i propri rappresentanti, e di non continuare il solito giochetto del ping-pong tra Camera e Senato per nascondere le divisioni interne e guadagnare tempo, facendolo così perdere agli italiani». 
Roma, 10 dicembre 2013
