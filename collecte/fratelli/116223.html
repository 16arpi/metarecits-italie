Terremoto, FdI: Ora Di Maio chiede leggi speciali ma Pd e M5s hanno già bocciato nostra proposta

“Parafrasando il Presidente del Consiglio è “miserabile chi specula sul terremoto per fare campagna elettorale”. Conte insiste e con lui anche Di Maio e insieme utilizzano il terremoto ed i terremotati per fare campagna elettorale di bassissimo profilo. In realtà, loro sono parte del problema: prima c’è stato il terremoto, poi l’incapacità del governo, poi quella del Pd a livello locale e infine l’inettitudine del doppio Conte. Io credo che sia troppo aspettare per anni che parta la ricostruzione ed assistere solo a passerelle inutili di politici spregiudicati che non hanno rispetto per le popolazioni colpite. Oggi, addirittura, Di Maio sostiene la necessità che la ricostruzione venga seguita da leggi straordinarie e non da quelle ordinarie. Peccato che questa che è una proposta di Fratelli d’Italia sia stata più volte bocciata proprio da PD e M5S. Nel sentirli pontificare ci sarebbe da ridere se non fosse che a distanza di anni ci sono ancora migliaia di persone in grande sofferenza”.
Lo dichiara Paolo Trancassini, deputato di Fratelli d’Italia.
