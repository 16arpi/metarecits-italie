Manovra, Meloni: Partiti sostengano proposta per equiparare stipendi vvff ad altre forze dell&#8217;ordine

«Dopo aver detto sì alla risoluzione promossa da Fratelli d’Italia per adeguare gli stipendi dei Vigili del Fuoco a quelli delle altre Forze dell’ordine, M5S e PD hanno ritirato all’ultimo secondo i soldi necessari per rendere esecutiva l’equiparazione. E lo hanno fatto di notte, durante la riunione della Commissione Finanze alla Camera sul dl fiscale sperando che nessuno se ne accorgesse.
Oggi, nel giorno in cui si celebra Santa Barbara, patrona dei Vigili del Fuoco, mi appello a tutte le forze politiche affinché sostengano questa proposta storica del corpo nazionale, che FdI ha già ripresentato al dl fiscale e alla legge di bilancio. Perché i nostri Vigili si onorano con i fatti non con le parole: merito e rispetto per questi patrioti che ogni giorno mettono la loro vita a servizio della nostra comunità nazionale.».
 
Lo dichiara il presidente di Fratelli d’Italia, Giorgia Meloni.
