Saremar, Meloni: Da FdI solidarietà a lavoratori, Governo apra tavolo confronto

 
«La mia solidarietà e quella di Fratelli d’Italia ai lavoratori della Saremar che da giorni hanno messo in atto uno sciopero della fame e una dura protesta contro il fallimento di una società che dal 1988 garantisce in Sardegna il diritto alla continuità territoriale con le isole minori e un servizio di trasporto pubblico. Dopo le promesse non mantenute della Regione chiediamo al Governo, fino ad ora assente ingiustificato, di aprire un tavolo di confronto e convocare le rappresentanze dei lavoratori. Vogliamo sapere se tutte le soluzioni per garantire i collegamenti e i livelli occupazionali sono state vagliate e verificate. Fratelli d’Italia, da parte sua, assicura a questi lavoratori pieno sostegno, a livello nazionale e locale, per cercare soluzioni concrete».
È quanto scrive su Facebook il presidente di Fratelli d’Italia, Giorgia Meloni.
