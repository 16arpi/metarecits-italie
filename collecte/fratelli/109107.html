Stadio, Ghera: Da FdI voto contrario, fiducia in magistratura

“Come Fratelli d’Italia, pur essendo favorevoli ad un impianto sportivo per l’As Roma, sia con l’ex sindaco Marino che con la Giunta Raggi abbiamo espresso voto contrario. In particolare, lo ricordiamo, la maggioranza grillina bocciò gli emendamenti presentati da Fdi, documenti mirati a garantire la sussistenza dell’interesse pubblico e adeguate infrastrutture. Quella delibera, lo abbiamo sempre sostenuto, presenta diverse lacune tecniche, non solo riguarda un’area – come quella di Tor di Valle – a rischio esondazione ma taglia anche più opere pubbliche che cubature, non risolvendo peraltro il problema dell’impiantistica sportiva della Capitale. Quanto sta accadendo in queste ore ci preoccupa per le possibili ricadute sulla città, rimaniamo fiduciosi nell’operato della magistratura”.
È quanto dichiara in una nota Fabrizio Ghera capogruppo in Campidoglio di Fdi.
