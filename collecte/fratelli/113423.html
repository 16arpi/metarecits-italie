Europee, Cirielli: Tajani uno dei colpevoli declino Fi. Non ha imparato lezione di Roma

“Antonio Tajani non ha imparato la lezione. Lui è uno dei responsabili del declino di Forza Italia. L’attacco volgare, di oggi, alla nostra leader Giorgia Meloni è la reazione di chi teme di perdere la poltrona”. È quanto dichiara Edmondo Cirielli Questore della Camera dei Deputati e parlamentare di Fdi.
“Ricordo al presidente Tajani che le parole rivolte alla Meloni sono identiche a quelle pronunciate in occasione delle comunali di Roma, quando Forza Italia prima candidò Guido Bertolaso e poi appoggiò Alfio Marchini. Sappiamo tutti come andò a finire: la disfatta di Forza Italia e l’ottimo risultato della Meloni, che però non bastò per andare al ballottaggio proprio per colpa della giravolta di Tajani. Lasciando la città nelle mani di Virginia Raggi” – aggiunge Cirielli
“Suggerisco, dunque, al presidente Tajani di concentrarsi sulla campagna elettorale e di ascoltare le voci critiche, come quella di Giovanni Toti, che arrivano dall’interno del suo partito sugli errori di Forza Italia e su una linea politica ancora troppa ambigua sull’idea di Europa che si vuole costruire” – conclude il parlamentare di Fdi
