Mes, Delmastro: Coronavirus è priorità

MES può attendere, con buona pace degli avvoltoi di Bruxelles 
“Sulla sovranità finanziaria italiana volteggiano gli avvoltoi di Bruxelles: nel mezzo di una terribile emergenza sanitaria l’Europa anticipa la firma del Mes. L’emergenza è quella sanitaria: il Coronavirus deve essere la priorità consentendo di sforare il rapporto deficit/pil in qualsiasi misura utile a salvare i paesi colpiti dal disastro sanitario ed economico. Il Mes può attendere, con buona pace degli avvoltoi che dovranno arrendersi a sventrare altre carcasse, non certo l’Italia che è Nazione sovrana e rivendica orgogliosamente di concentrarsi ora sull’emergenza sanitaria e sulla economia reale”.
Lo dichiara Andrea Delmastro, deputato di Fratelli d’Italia e capogruppo Fdi in commissione Esteri.
