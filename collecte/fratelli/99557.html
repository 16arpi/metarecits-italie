Marche, Fidanza a Ceroni: Forza Italia lavora per la sinistra&#8230;

…SOSTENENDO CANDIDATO DI SINISTRA. «Chi lavora per la sinistra è chi rinnega la propria storia sostenendo un candidato di sinistra. Il coordinatore regionale di FI Marche Ceroni si agita perché vede che Spacca non decolla, perché capisce che gli elettori di centrodestra non comprendono la scelta innaturale di Forza Italia e guardano con crescente simpatia all’unico vero centrodestra in campo: l’alleanza FdI-Lega per Acquaroli presidente. Siamo noi l’unica alternativa concreta alle due sinistre di Ceriscioli e Spacca, alle due facce di un medesimo blocco di potere che ha depresso le Marche».
È quanto dichiara il commissario regionale nelle Marche di Fratelli d’Italia-An, Carlo Fidanza, replicando alle dichiarazioni del coordinatore regionale di Forza Italia, Remigio Ceroni.
