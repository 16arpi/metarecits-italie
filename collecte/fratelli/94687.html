Roma. Fratelli d&#8217;Italia: grande successo nostre iniziative

Proseguono, con grande successo, le iniziative di Fratelli d’Italia nelle periferie, nelle parrocchie e nei mercati di Roma, simboli e luoghi popolari che meglio raccontano i sentimenti e le intenzioni della nostra città. In questo fine settimana abbiamo visitato diversi quartieri ed incontrato migliaia di persone, giovani e anziani. Ci siamo confrontati con gli abitanti dell’Esquilino, Magliana, Montagnola, Serpentara, Delle Vittorie, Monteverde, Grottarossa e altri ancora,
  
visitando i lori mercati, le loro piazze e le loro parrocchie. Abbiamo raccolto centinaia di adesioni, spiegato il nostro programma, siamo stati in mezzo alla gente ad accogliere istanze ed esigenze del territorio. Una grande mobilitazione che proseguiremo anche nei prossimi weekend fino alla fine della campagna elettorale.
 
Lo rende noto il comitato ‘Fratelli d’Italia Roma’.
Roma, 11 febbraio 2013
