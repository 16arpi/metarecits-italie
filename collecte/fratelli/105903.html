Facebook, Murgia: La reputazione del social network comincia a traballare

“La reputazione del social network più diffuso al mondo comincia a vacillare. Su Facebook si trovano cose di inenarrabile volgarità e  violenza. Ci sono state donne che a causa dell’utilizzo improprio di Facebook sono state messe alla gogna e si sono suicidate senza che nessuno potesse intervenire per arrestare la circuitazione delle immagini. E oggi, il social blocca Giorgia Meloni per un presunto messaggio contenente volgarità?  Credo che ci sia un grosso problema a Palo Alto. Se Facebook è considerato il luogo della democrazia 2.0 allora è il caso di convocare i suoi ideatori nel luogo della democrazia reale, la Camera dei deputati,  per chiedere conto di questa gravissima violazione dei diritti politici di  leader che rappresenta milioni di persone”. È quanto dichiara il deputato di Fratelli d’Italia-Alleanza nazionale Bruno Murgia, componente della commissione Cultura.
