Gallone: Orgogliosi del nostro nome, coalizione si basi su programmi

“Il nostro movimento crede nel bipolarismo e intende garantire un futuro di governabilità e stabilità all’Italia. Siamo orgogliosi del nome ‘Fratelli d’Italia’, che simboleggia l’unità nazionale. L’alleanza di centrodestra che stiamo costruendo e che deve essere alternativa alla sinistra deve basarsi sui programmi e non sui nomi dei partiti.
  
Mi auguro per questo che quella di Matteo Salvini sia un’opinione personale e non del Carroccio nel suo complesso”.
E’ quanto dichiara il capogruppo al Senato di ‘Fratelli d’Italia-Centrodestra nazionale’, Alessandra Gallone.
