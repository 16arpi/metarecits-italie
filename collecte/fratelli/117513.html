FdI: Presentata Pdl per agevolare diffusione spettacoli circensi

“Agevolare la diffusione sul territorio nazionale degli spettacoli circensi, delle attività artistiche e degli spettacoli musicali tradizionali”. E’ questo lo scopo della proposta di legge presentata dal deputato di Fratelli d’Italia Maria Teresa Baldini.
“Lo spettacolo viaggiante – dichiara il deputato di FDI – rappresenta una declinazione significativa del patrimonio culturale italiano ed internazionale. Un tempo appannaggio di un pubblico di giovani, con il tempo è diventato intrattenimento destinato a tutti. Il circo contemporaneo però, ha cominciato ad abbandonare sempre più spesso i tendoni e le strutture itineranti per collocarsi in ambienti più ristretti, offrendo un prodotto più incentrato sulla commistione tra teatro, musica popolare, danza e performance”.
“Vogliamo dare – conclude Maria Teresa Baldini –a ciascuna amministrazione comunale la possibilità di individuare delle aree nonché delle strutture, stabili o amovibili, per le installazioni delle attività così da poter agevolare e non disperdere una tradizione tanto antica quanto amata come quella degli spettacoli circensi”.
