Tav, delegazione parlamentari FdI in cantiere Chiomonte: Sì a difesa made in Italy ed eccellenza italiana

Una delegazione di Fratelli d’Italia, insieme ai rappresentanti dei comitati “#nonperdereiltreno”, ha consegnato questa mattina agli operai del cantiere TAV di Chiomonte alcuni prodotti d’eccellenza piemontesi donati dai produttori e dalle aziende locali.

“Siamo qui per consegnare simbolicamente agli operai che stanno lavorando nel cantiere TAV, un pacco di prodotti tipici locali delle eccellenze piemontesi. Ce lo hanno chiesto i produttori stessi: sono loro a sottolineare per primi che poter contare su un maggiore sviluppo infrastrutturale vuol dire difendere la produzione delle eccellenze tipiche nazionali e diffondere ancora di più il made in Italy nel mondo. Opporsi alla TAV, invece, significa anche opporsi alle grandi eccellenze italiane”, è quanto dichiarano i tre deputati di Fratelli d’Italia, Andrea Delmastro, Augusta Montaluri e Monica Ciaburro, che erano presenti all’iniziativa assieme al Coordinatore Regionale del partito Fabrizio Comba e all’organizzatore Davide Zappalà
