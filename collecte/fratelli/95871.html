Centrodestra, FdI: 17 novembre presentazione documento finale Officina Italia

“L’Officina per l’Italia, la piattaforma culturale e programmatica promossa da Fratelli d’Italia ha deciso nel corso di una riunione, presenti oltre al direttivo di Fdi, anche Ciocchetti, Alemanno, Guidi, Terzi, Urso, Magdi Allam e Viespoli, di fissare per il 17 novembre a Roma la manifestazione di presentazione del documento conclusivo dei lavori dell’Officina elaborato quale base di un nuovo centrodestra nazionale evoluzione di Fratelli d’Italia. La manifestazione di domenica 17 novembre, originariamente prevista per il giorno 9, vedrà a Roma la partecipazione di tutti coloro che hanno contribuito alla stesura del documento che si avvale, col contributo offerto per iscritto da Marcello Pera e personalmente da Giulio Tremonti, dell’approfondito lavoro del comitato scientifico presieduto da Giuseppe Cossiga”.
  
 
Lo dichiarano in una nota di Fratelli d’Italia Giorgia Meloni, Guido Crosetto e Ignazio La Russa.
Roma, 24 ottobre 2013
