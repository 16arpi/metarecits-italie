Coronavirus, Zucconi: Bene approvazione nostro odg per piano straordinario per aziende


“Fratelli d’Italia esprime grande soddisfazione per l’approvazione dell’ordine del giorno a firma del Presidente Giorgia Meloni, del Capogruppo Francesco Lollobrigida e del sottoscritto, che impegna il governo a mettere in piedi un Piano straordinario per tutelare tutte le aziende, comprese quelle turistiche, che direttamente o indirettamente stanno vivendo enormi disagi economici e occupazionali a causa del coronavirus. Tra le misure previste a tutela dei livelli occupazionali troviamo la sospensione dei pagamenti degli adempimenti fiscali e delle rate mutuali; la previsione di un’indennità fissa per lavoratori autonomi e professionisti; l’estensione della cassa integrazione anche alle piccole aziende costrette a chiudere temporaneamente a causa del coronavirus. Bene ha fatto la Camera ad approvare l’Odg proposto dal Presidente Meloni: questo è il momento di agire in maniera seria e competente e mettere in sicurezza la nostra economia e le migliaia di micro e piccole imprese che costellano il nostro tessuto produttivo”.

Lo dichiara Riccardo Zucconi, deputato di Fratelli d’Italia.
