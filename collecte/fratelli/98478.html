Tor Sapienza, De Priamo-Rinaldi: Spostamento centro accoglienza via morandi vittoria FdI-AN e cittadini

“Mesi fa ci volle un appello di Giorgia Meloni affinché il sindaco facesse visita ai residenti di Tor Sapienza, e in questi giorni sempre Marino torna sulle posizioni di Fdi-An annunciando che il centro d’accoglienza di via Morandi sarà spostato.

Bene, ma da parte dell’Amministrazione si tratta una risposta tardiva che conferma comunque la distanza del sindaco dal territorio e dai cittadini. La decisione della giunta Marino di spostare la struttura di Tor Sapienza, scelta che Fdi-An ha denunciato fin dall’inizio anche con interrogazioni parlamentari attraverso i nostri esponenti in Campidoglio e in Parlamento, dimostra l’incapacità della sinistra che dopo la vergognosa operazione Sprar e l’inqualificabile gestione dei flussi migratori e dei campi rom fa marcia indietro. Abbiamo presentato denunce e raccolto segnalazioni e istanze dei residenti portandole anche al Prefetto di Roma, il trasferimento del centro d’accoglienza è quindi una vittoria di Fdi-An e dei cittadini, mentre Marino anziché intercettare e accogliere le istanze dei residenti interviene solo a ‘giochi fatti’”.
E’ quanto dichiarano in una nota gli esponenti di Fdi-An, Andrea De Priamo portavoce romano e Daniele Rinaldi capogruppo nel Municipio V.
