Terzo settore: maggioranza attenta a inclusione sociale

“Con l’approvazione alla Camera del Ddl di riforma del terzo settore, la maggioranza di Governo, di cui Fratelli d’Italia fa parte, dà una risposta importante ad un mondo di fondamentale importanza per la coesione sociale nella nostra Nazione. Il potenziamento delle capacità assunzionali relative agli assistenti sociali per i Comuni, l’istituzione di un Tavolo di confronto presso il Ministero del lavoro e gli esoneri fiscali per le associazioni del terzo settore sono risposte importanti per un mondo che per anni ha chiesto risposte ed interventi concreti. Trovo poi di particolare sensibilità l’istituzione della giornata nazionale dell’ascolto dei minori il 9 aprile, con la previsione di iniziative di sensibilizzazione nelle scuole e a mezzo mass media. Il terzo settore è un mondo dove è richiesta una particolare sensibilità anche nel legiferare, una sensibilità condivisa da tutta la coalizione per dare luogo ad un testo che avrà sicuramente un impatto durevole e degno di nota su tutto il comparto, e per questo è doveroso ringraziare il viceministro Bellucci per l’importante lavoro profuso con associazioni e Parlamento”.
Lo dichiara in una nota Monica Ciaburro, deputato di Fratelli d’Italia.
