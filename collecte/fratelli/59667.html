Coronavirus, Riva Destra organizza concerto su facebook in beneficienza all&#8217;ospedale Niguarda di Milano

Domani Roberto Pambianchi cantera’ le canzoni di Lucio Battisti e sara’ possibile donare 2 euro con un sms, tramite la Nazionale Italiana Cantanti
“Domani, domenica 5 aprile, alle ore 18, Riva Destra, movimento federato a Fratelli d’Italia, ha organizzato su facebook il concerto ‘Amarsi un po’-Uniti e Indivisibili’, di beneficenza a sostegno dell’ospedale Niguarda di Milano: il cantante Roberto Pambianchi si esibira’ con le canzoni dell’intramontabile Lucio Battisti dal suo profilo facebook: invitiamo tutti a collegarsi su https://www.facebook.com/roberto.pambianchi.1 e a inviare un semplice sms. Grazie alla campagna #iosuonodacasa e #iodonodacasa, lanciata dalla Nazionale Italiana Cantanti, tramite il numero solidale 45527, si potranno infatti aumentare le unità posto letto rianimazione’ (letto, respiratore, pompa, infusionali, monitor) disponibili per l’emergenza Coronavirus (COVID-19) dell’ospedale Niguarda di Milano. Il valore della donazione è di 2 euro per ciascun SMS inviato da cellulare personale WINDTRE, Tim, Vodafone, PosteMobile, Coop Voce e Tiscali; ma anche da rete fissa, sempre al numero 45527, è possibile donare 5 € o 10 €”. 
Lo comunicano in una nota Fabio Sabbatani Schiuma, Alfio Boschi e Angelo Bertoglio, rispettivamente segretario nazionale, portavoce e vicesegretario di Riva Destra. 
“Sara’ un momento -continua la nota- per stare virtualmente ‘tutti insieme’, passare qualche istante ‘ristorati’ dalle note delle canzoni dell’intramontabile Lucio Battisti, come sempre sapientemente interpretate da Roberto Pambianchi, senza dimenticare chi sta soffrendo e chi si sta prodigando nell’assistenza. 
Noi -conclude la nota- continuiamo a fare la nostra parte attiva, dopo il lancio di una help-line, ossia un linea telefonica gratuita, grazie alla quale un pool di volontari, tra psichiatri e psicologi, coordinati dal Professor Marco Sarchiapone, insieme a Nunzia Schiavone, sofrologa, e Marco Micacchi, medico, danno sostegno ai cittadini che stanno soffrendo psicologicamente il dover restare chiusi in casa”.

