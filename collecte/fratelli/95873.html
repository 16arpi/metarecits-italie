Marrazzo, Rampelli: Gubitosi intervenga per valutare opportunità suo ritorno in rai

«Fratelli d’Italia chiede un intervento tempestivo del direttore generale della Rai, Luigi Gubitosi per valutare con attenzione l’opportunità di un ritorno alla conduzione di Piero Marrazzo. Come noto, all’indomani delle dimissioni da presidente della Regione, Marrazzo è rientrato in Rai in ragione del contratto a tempo indeterminato che lo lega alla tv di Stato. E su questo non abbiamo nulla da obiettare. Il suo ritorno in video da conduttore, invece, potrebbe essere inopportuno fino a quando non si chiuderà una vicenda giudiziaria che ha ancora troppe zone d’ombra e che volente o nolente lo coinvolge».
  
 
È quanto dichiara il vicepresidente dei deputati di Fratelli d’Italia e membro della Commissione Vigilanza Rai, Fabio Rampelli.
 
Roma, 24 ottobre 2013
