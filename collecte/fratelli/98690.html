FdI-An Bologna raccoglie fondi per benzinaio Stacchio

«Mentre il Comune di Bologna continua a spendere i soldi dei cittadini per mantenere i nomadi e fare propaganda in loro favore, Fratelli d’Italia-AN Bologna vuole dimostrare concretamente la sua vicinanza a Graziano Stacchio, l’eroico benzinaio vicentino di Ponte di Nanto che ha sventato una rapina, salvando la commessa di una gioielleria ed uccidendo uno dei rapinatori rom, i cui parenti vorrebbero adesso chiedergli i danni. Rifacendosi alla condivisibile iniziativa di FIGIS-Confcommercio, Fratelli d’ Italia-AN Bologna comincerà da oggi fino al 28 febbraio una raccolta fondi per contribuire al pagamento delle spese legali di Stacchio». Lo dice Fabrizio Nofori, coordinatore provinciale bolognese di Fratelli d’Italia-AN. La raccolta fondi avverrà nella sede di via San Felice della formazione politica e nei banchetti.
