Taglialatela. Un appello alla Valente: Chieda a Renzi nomina dell&#8217;autorità portuale in rispetto della città

“Faccio un appello a Valeria Valente, candidata Sindaco del PD: chieda al Presidente del Consiglio e del suo partito Renzi, in segno di rispetto per la città di Napoli, di nominare la governance dell’autorità portuale.
In tutte le altre città di mare il Porto rappresenta una ricchezza attorno alla quale si genera e prolifera una intera economia.
A Napoli, invece, non è cosi: il Governo nazionale, non nominando i vertici del Porto, è da più di 3 anni che tiene incredibilmente a freno la nostra area portuale, privando la città di una risorsa strategica per il suo sviluppo economico ed occupazionale.
Per questo chiedo alla Valente di andare in pressing su Renzi affinché nomini immediatamente i vertici del Porto di Napoli, così da rimettere subito in moto l’economia generata dalla nostra “risorsa mare””.
E’ quanto dichiarato in una nota da Marcello Taglialatela, candidato Sindaco di Napoli e Parlamentare di Fratelli d’Italia – AN.
