Tlc, Butti: da Delrio e Anzaldi importante apertura su banda larga

“Ritengo importante l’apertura di Delrio e Anzaldi su temi che, a proposito di rete banda larga, sono da sempre nelle corde di Fratelli d’Italia. L’evento organizzato questa mattina da Fratelli d’Italia sulla digitalizzazione della Nazione e sulle reti Tlc sta già offrendo frutti che sarebbe stolto non cogliere. Rete o reti a controllo pubblico, ruolo decisivo di CDP e concorrenza sono temi sui quali ci rendiamo disponibili da subito a scrivere una mozione che impegni il governo in una direzione precisa”.
Lo dichiara Alessio Butti, deputato e responsabile Tlc di Fratelli d’Italia. 
