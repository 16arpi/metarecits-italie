Battisti, La Russa: FdI non desiste e chiede che il terrorista assassino sconti la sua pena

“Con questo presidio organizzato davanti al consolato brasiliano, Fratelli d’Italia chiede ancora una volta l’estradizione del terrorista assassino Cesare Battisti”.
Così Ignazio La Russa, deputato di Fratelli d’Italia a margine della manifestazione organizzata da FDI davanti al consolato brasiliano a Milano.
“Sin dall’inizio – ha aggiunto La Russa – siamo stati i primi a chiedere la sua estradizione. Battisti era in Francia e ricordo ancora come una giovanissima Giorgia Meloni e l’allora parlamentare europeo Romano La Russa, andarono per protesta ad incatenarsi davanti al Municipio di Parigi. Purtroppo in questi anni non abbiamo mai ottenuto nulla perché i nostri governi non si sono mai prodigati”.
“Battisti – ha concluso La Russa –  è scappato grazie alle lobby che protegge i terroristi di sinistra di tutto il mondo. Noi di Fratelli d’Italia non desistiamo e fino a quando non avrà pagato in carcere continueremo a chiedere che sconti la sua pena”.

