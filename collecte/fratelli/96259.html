L. elettorale, Meloni: Dibattito coinvolga tutti, no liste bloccate, è condizione posta a Renzi

«Per Fratelli d’Italia il dibattito sulla legge elettorale deve coinvolgere tutte le forze politiche. A Matteo Renzi abbiamo ribadito di essere disposti a trattare di qualunque riforma elettorale con una unica condizione: non siamo disponibili alla riproposizione delle liste bloccate. Vogliamo che i parlamentari vengano scelti dagli italiani e non dalle segreterie di partito».
  
 
È quanto dichiara Giorgia Meloni, presidente dei deputati di Fratelli d’Italia che oggi sulla riforma della legge elettorale ha incontrato insieme a Guido Crosetto e Ignazio La Russa il segretario del Pd.
Roma, 16 gennaio 2014
