Donzelli: Governatore Rossi in visita istituzionale in Tunisia in compagnia di Sofri

IRRESPONSABILE E PERICOLOSO SEGNALE DI SOLIDARIETA’ AI TERRORISTI. “Dalle foto scattate in Tunisia dal portavoce di Enrico Rossi, Alfonso Musci, e pubblicate sui social si vede nel groppo del Governatore anche Adriano Sofri. Se anche Rossi e Sofri si fossero incontrati per caso in Tunisia, e qualche dubbio in merito lo abbiamo visto che proprio Musci è stato raccomandato a Rossi da Sofri, resta di pessimo gusto quella foto. La Tunisia è un paese piegato da gravi e recenti attentati terroristici e accompagnarsi nella visita istituzionale con il noto assassino del Commissario Calabresi e protagonista negativo di primissimo piano degli anni del terrorismo in Italia è uno schiaffo irresponsabile alle vittime tunisine e una pessima rappresentazione della Toscana. Rossi si scusi e rimetta su un aereo immediato il suo inadeguato compagno di viaggio”.





​Lo dichiara Giovanni Donzelli, consigliere regionale di Fratelli d’Italia in Toscana e componente l’esecutivo nazionale del movimento di Giorgia Meloni.


“Chiederemo spiegazioni a Rossi appena rientrerà in Italia, chiederemo se Sofri ha partecipato in delegazioni pubbliche, a che titolo era presente e perché. Questa pessima figura di Rossi danneggia tutta la Toscana e il gesto rischia di essere interpretato come un pessimo segnale di solidarietà con i terroristi. ​Il Governatore Toscano si è dimostrato indecente, irresponsabile e offensivo​”. ​




