Olimpiadi 2026, Ciaburro: Regione Piemonte proponga strutture Torino 2006

“L’assegnazione delle Olimpiadi invernali del 2026 a Milano-Cortina è sicuramente un motivo di vanto per tutto il sistema Italia. Ora è importantissimo che la Regione Piemonte, finalmente a guida centrodestra, proponga di inserire all’interno del dossier olimpico alcune delle strutture realizzate per Torino 2006. È sostanziale per il Piemonte poter rientrare all’interno di un evento mondiale che solo la miopia del sindaco 5s di Torino ha fatto, per ora, allontanare la nostra Regione da questo incredibile evento. Abbiamo le capacità, le competenze e la cultura della neve e dell’accoglienza turistica per essere un valore aggiunto. Tifiamo tutti per Milano-Cortina-Torino”.
Lo dichiara Monica Ciaburro, deputato di Fratelli d’Italia. 
