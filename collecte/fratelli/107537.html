Elezioni, Meloni: Fiera che uomini e donne di &#8220;diventerà bellissima&#8221; di Musumeci siano candidati con Fratelli d&#8217;Italia. Insieme ricostruiremo Sicilia e Italia

“Per Fratelli d’Italia quello del 4 marzo è un voto importante e in alcuni dei nostri manifesti abbiamo scritto “Qui si fa l’Italia”: o noi adesso difendiamo la nostra sovranità, la nostra libertà, i nostri diritti, i nostri interessi, oppure l’Italia rischia di non rialzarsi più. Si può fare e si può vincere, come abbiamo dimostrato di saper fare in Sicilia e sono molto fiera che gli uomini e le donne di “Diventerà Bellissima” di Nello Musumeci siano candidati in Fratelli d’Italia. Abbiamo continuato in questo lavoro di collaborazione, insieme stiamo ricostruendo la Sicilia e vogliamo ricostruire anche l’Italia”.
Lo ha detto a margine di un evento organizzato questa mattina da Fratelli d’Italia a Bagheria il presidente di Fratelli d’Italia e candidato premier Giorgia Meloni.
La giornata in Sicilia prosegue con l’evento “Per l’Italia e per il Sud” organizzato da FdI e in programma alle ore 16.30 al centro congressi Le Ciminiere di Catania.
