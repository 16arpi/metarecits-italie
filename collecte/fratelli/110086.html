Decreto motovedette, Deidda: Non prendiamo lezioni da sinistra su Siria, Libia, primavere Arabe e immigrazione. Questi siamo noi 

In Aula alla Camera, durante la discussione generale del decreto motovedette(il provvedimento cioè che reca “disposizioni urgenti per la cessione di unità navali italiane a supporto della Guardia costiera del ministero della Difesa e degli organi per la sicurezza costiera del ministero dell’Interno libici”, ndr), già approvato dal Senato, il deputato sardo di Fratelli d’Italia, Salvatore Deidda ha scatenato le ire della sinistra.
Deidda ha ricordato l’incoerenza dei parlamentari di PD e LEU sull’aver prima appoggiato qualsiasi intervento militare di “esportazione della democrazia” come quello contro Gheddafi in Libia, in Siria contro Assad e le diverse Primavere Arabe, salvo poi strapparsi le vesti per l’emergenza umanitaria che ne è derivata anche a causa della barbarie sulla popolazione civile da parte di milizie di “ribelli moderati” che si continua a voler giustificare.
Il parlamentare del partito della Meloni ci va giù duro e viene interrotto più volte dagli avversari.
Guarda l’intervento

