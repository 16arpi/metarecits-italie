Taglialatela: Situazione ordine pubblico Napoli fuori controllo

“Ulteriore sparatoria ed ennesimo omicidio ieri sera a Napoli, nel quartiere di Miano, a dimostrazione che la situazione dell’ordine pubblico nella nostra città è letteralmente fuori controllo.
Non bastano più le sole forze dell’ordine che ringraziamo per lo straordinario lavoro che svolgono quotidianamente.
Vi è bisogno che anche i cittadini collaborino e facciano la loro parte, non rinchiudendosi in casa con le finestre sbarrate.

Sono a disposizione ed al fianco di tutti quei cittadini napoletani che non vogliono voltarsi dall’altra parte e che vogliono dare il proprio contributo nella lotta alla criminalità organizzata”.
E’ quanto scrive sulle sue pagine social  Marcello Taglialatela, Parlamentare Fdi-An e candidato Sindaco di Napoli.

