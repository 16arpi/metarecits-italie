2 giugno, Cirielli: Bene sobrietà ma non annullare parata

  “In questo momento di difficoltà che l’Italia sta attraversando, è giusto dare un segnale di sobrietà così come ha fatto il Quirinale, annullando il tradizionale ricevimento del 1 giugno, in occasione della Festa Nazionale della Repubblica. Strumentale, invece, appare la mozione presentata da 23 deputati di Sinistra, Ecologia e Libertà con la quale si chiede di annullare la parata militare del 2 giugno. La sfilata rappresenta un modo per onorare coloro che ogni giorno, in Italia e all’estero, rischiano la loro vita a tutela della nostra sicurezza e libertà. Peraltro, le risorse dedicate all’evento sono già state stanziate nel bilancio della Difesa, che è stato particolarmente colpito dai tagli operati in questi anni dai governi di centrodestra e centrosinistra”.
È quanto dichiara Edmondo Cirielli, deputato di Fratelli d’Italia.
Roma, 2 maggio 2013
