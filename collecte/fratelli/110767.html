Roma Capitale, Marsilio: M5s-Lega inadeguati, manca visione della città

“Il voto di oggi della Camera dei Deputati sulle mozioni per Roma Capitale conferma che Fratelli d’Italia e Giorgia Meloni sono gli unici ad avere a cuore le sorti della città di Roma, ma soprattutto un’idea chiara del suo futuro. Il via libera dato alla mozione di maggioranza attesta la loro inadeguatezza, incapaci nel comprendere i reali problemi e bisogni della Capitale. Il silenzio sul fronte delle risorse e dei poteri in tal senso è eloquente. Roma ha bisogno di un progetto strategico di grande respiro come le altre capitali europee, che hanno avuto la capacità di pensarsi secondo una visione complessiva della città proiettata nel futuro. Il che ha consentito anche di beneficiare di importanti risorse e poteri speciali. A tutt’oggi questo manca. Anzi, l’assenza perdurante di un progetto credibile ha impedito alla Capitale di avere un’idea del suo ruolo e della sua missione nel mondo. Purtroppo oggi si è sprecata l’ennesima occasione per ridare alla Capitale la sua degna dimensione”. Lo dichiara il senatore di Fratelli d’Italia, Marco Marsilio.
