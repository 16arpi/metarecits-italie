Bologna, Cirielli: Onorare eroi delle Forze dell’Ordine. Ora aumento stipendi ed esaltare specialità nel pubblico impiego

“Bene la visita in ospedale del premier Giuseppe Conte da Riccardo Muci, il poliziotto eroe, che nell’incendio di Borgo Panigale nella periferia di Bologna, è intervenuto prontamente per bloccare il traffico ed evitare così una possibile strage. Benissimo l’elogio rivolto alle forze dell’ordine da parte del ministro dell’Interno Matteo Salvini. Ma ora il governo dimostri con i fatti, e non con le passerelle, che le forze dell’ordine costituiscano un patrimonio della Nazione da tutelare, difendere e valorizzare e onorare concretamente ”: lo afferma in una nota Edmondo Cirielli, Questore della Camera dei Deputati e responsabile Giustizia di Fratelli di Italia.
“Dal governo attendiamo risposte concrete sull’aumento degli stipendi per gli appartenenti alle forze dell’ordine. Un no netto a chi vuole mettere in discussione il trattamento differenziato previdenziale delle forze dell’ordine,  perché siamo convinti che chi rischia la vita e non scappa davanti al pericolo debba avere il massimo rispetto dello Stato. Il centrodestra ha riconosciuto il principio di specialità nel pubblico impiego che va valorizzato è riempito di contenuti ” – conclude il Questore Cirielli
