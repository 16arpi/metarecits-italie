Trasporti, Deidda: Ministro firmi subito decreto per guardrail salva-motociclisti, basta una firma per salvare migliaia di vite.


IL DEPUTATO REGALA AL NEO MINISTRO UN MODELLINO DI MOTO 
Visita a sorpresa del Deputato di Fratelli D’Italia Salvatore Deidda al Ministero dei Trasporti in cui ha lasciato in dono al neo Ministro Toninelli un modellino di moto accompagnato da un biglietto in cui si appella affinché venga firmato un decreto che renderebbe obbligatorio la manutenzione e la nuova installazione dei guardrail con i moderni sistemi cosiddetti salvamotociclisti.
“Onorevole ministro, – si legge nel biglietto che accompagna il modellino della moto – un simpatico omaggio per segnalarle l’urgenza di firmare un decreto per introdurre le misure salva-motociclisti che da troppo tempo giace in un cassetto. Contiamo sulla sua sensibilità e le auguriamo buon lavoro da noi patrioti”.
“Sul tavolo del ministero dei Trasporti c’è un decreto, già pronto dalla precedente legislatura ma mai firmato, che renderebbe obbligatoria l’installazione nelle strade italiane dei nuovi guardrail cosiddetti ‘salvamo-tociclisti’. Basterebbe una sola firma per salvare la vita a migliaia di persone e a far sì che gli Enti e le varie Amministrazioni siano messe in condizione di adeguare il sistema stradale. Una soluzione questa, che tra l’altro non avrebbe un impatto economico sconvolgente se si pensa che un guardrail standard costa circa 150 euro al metro mentre quello con la protezione per i centauri, va dai 30 ai 60 euro in più al metro. Nel marzo 2016, il decreto ricevette il benestare del Consiglio Superiore dei Lavori Pubblici e, in attesa di approvazione definitiva, lo stesso ministero dei Trasporti autorizzò i gestori all’installazione in via sperimentale dei dispositivi salva-motociclisti.  Una sola firma e saranno salvate la vita a tante persone”.
Lo dichiara il deputato di Fratelli d’Italia Salvatore Deidda.

