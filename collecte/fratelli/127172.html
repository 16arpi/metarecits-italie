Presidenza Pe, Fitto: presenteremo nostro candidato

“Riteniamo che oggi più che mai ci sia bisogno di un profondo rinnovamento delle istituzioni europee e una maggiore trasparenza, responsabilità e rispetto della sussidiarietà nelle relazioni di Bruxelles con i governi e i cittadini europei. Il gruppo Ecr rappresenta la voce conservatrice dell’Europa e una delle principali forze politiche nel Parlamento europeo. Per questo, durante la riunione che si è svolta oggi a Strasburgo, il gruppo Ecr ha deciso che esprimerà un suo candidato alla presidenza del Parlamento europeo, il cui voto si terrà a gennaio. Le candidature saranno presentate entro la prossima settimana e la decisione verrà poi formalizzata nei giorni successivi”. Così il copresidente del gruppo Ecr-FdI al Parlamento europeo, Raffaele Fitto.
