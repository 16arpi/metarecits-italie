Centrodestra, La Russa: Non capisco considerazioni Toti

Sembra cercare alibi per non gettare cuore oltre ostacolo
“Sinceramente non capisco alcune considerazioni dell’amico Giovanni Toti che sembra quasi cercare alibi per non gettare il cuore oltre l’ostacolo e contribuire con i fatti a costruire il nuovo soggetto politico, conservatore e sovranista, a cui sta lavorando fattivamente Giorgia Meloni. Le tante adesioni registrate dalla stampa nazionale (valgano ad esempio quelle di Fitto, Maullu, Augello) varrebbero ancora di più se anche lui lasciasse i tentennamenti per passare alle decisioni. In ogni caso, credo sia un suo lapsus immaginare (testualmente) “una alternativa alla Lega, al PD e al M5S” mentre è pacifico per noi che non si possa accomunare 5 Stelle e Pd alla Lega dalla quale vogliamo essere distinti ma alleati”.
Lo dichiara Ignazio La Russa, vicepresidente del Senato e senatore di Fratelli d’Italia.

