Agricoltura, De Carlo: in Ue brutta figura del governo su Piano nazionale. FdI esclusa e inascoltata ma pronti a collaborare

“Non possiamo che biasimare la brutta figura fatta dall’Esecutivo a livello europeo”, sottolinea il senatore e responsabile nazionale del Dipartimento Agricoltura di Fratelli d’Italia, Luca De Carlo, riguardo il richiamo che è giunto dall’Unione europea sul Piano agricolo nazionale.
“Se il Parlamento e le Commissioni avessero potuto analizzare il Piano prima dell’invio, come opposizione avremmo potuto portare le nostre osservazioni e le nostre proposte per migliorarlo, lavorando come sempre per l’interesse nazionale. Invece, siamo stati esclusi e inascoltati. Dopo questa ‘bocciatura’, siamo ancora pronti a collaborare e a condividere le nostre proposte con il Governo per dare una mano concreta nella redazione di un Piano che possa fare il bene della Nazione e che non sia oggetto di una nuova stroncatura da parte dell’Europa” conclude il senatore De Carlo.
