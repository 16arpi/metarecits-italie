Camera, Rampelli: Siamo il terzo gruppo per produttività

“Il gruppo parlamentare di Fratelli d’Italia-Alleanza nazionale alla Camera dei deputati è tra i più produttivi di Montecitorio. Lo certificano i dati di Openpolis, che con il suo dossier annuale, elabora studi sull’efficienza dei gruppi parlamentari. Fdi-An, che nel 2016 contava 10 deputati, registra un dato di produttività pari a 211,33 molto al di sopra della media degli altri gruppi alla Camera,  aumentando il punteggio rispetto al 2015 durante il quale aveva prodotto un risultato  di 167,32 punti.
Fratelli d’Italia-Alleanza nazionale conquista il palmares del peso dei ruoli chiave nella produttività dei gruppi alla Camera. I cittadini che ci hanno scelto possono sentirsi soddisfatti per il grande lavoro svolto, ci auguriamo percepito positivamente anche per la sua qualità, lavoro che ha un valore superiore a quel che appare se si considerano i numeri davvero ristretti dello staff dal quale veniamo quotidianamente supportati. Anche a loro va il mio ringraziamento”. E ‘quanto dichiara il capogruppo di Fratelli d’Italia-Alleanza nazionale Fabio Rampelli commentando i dati elaborati  da Openpolis.

VISUALIZZA I dati dal mini-dossier di Openpolis p. 25 
