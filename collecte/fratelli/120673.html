Dl Semplificazioni. Iannone: Arcuri commissario riapertura scuola? E&#8217; pessimo segnale

“All’inadeguatezza del ministro Azzolina si accompagnerà l’inconcludenza del commissario Arcuri che, dopo aver dato pessima prova nella gestione dell’emergenza Covid-19, si occuperà della fornitura di gel, mascherine e ‘ogni necessario bene strumentale, compresi gli arredi scolastici, utile a garantire l’ordinato avvio dell’anno scolastico 2020-2021, nonché a contenere e contrastare l’eventuale emergenza nelle istituzioni scolastiche statali’. Così come prevede una norma contenuta nella bozza del decreto Semplificazioni. Se la performance di Arcuri sarà la stessa di quelle sulle mascherine il risultato sarà di aggiungere nuova incertezza all’anno scolastico. Un brutto segnale per la scuola italiana massacrata da questo governo”.
Lo dichiara il senatore di Fratelli d’Italia, Antonio Iannone, capogruppo in Commissione Istruzione.
