Città Metropolitana, Silvestroni: Approvato il mio odg per dare risorse dirette ai Comuni

“Approvato l’ordine del giorno di cui sono primo firmatario per assegnare direttamente i soldi ai comuni per fronteggiare le loro emergenze. Senza Raggi e senza 5 stelle in aula per l’approvazione del bilancio della Città Metropolitana di Roma Capitale è passato il mio ordine del giorno che consentirà a tutti i Comuni della Provincia di fare richiesta per ottenere direttamente i fondi per il loro sviluppo economico e le loro  urgenze. Per Fratelli d’Italia in prima linea ci sono sempre stati i Sindaci e le amministrazioni locali, che meglio e più di tutti conoscono le esigenze dei loro territori. Poi ci sono le eccezioni, ma comunque riconosciuti espressione della volontà popolare, che presto tornerà ad essere sovrana anche in Provincia con il ripristino del voto ai cittadini per eleggere il loro Presidente. Quello che è successo con la Raggi è la prova vivente che la legge inventata e approvata dal PD è stata una disgrazia” lo dichiara in una nota il deputato e consigliere della città metropolitana di Fratelli d’Italia,  Marco Silvestroni.
