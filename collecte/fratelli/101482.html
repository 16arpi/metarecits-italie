Napoli, Taglialatela: Lettieri disprezza le primarie ed offende i partiti

LA NOSTRA CAMPAGNA ELETTORALE SI CONCENTRERA’ SU SICUREZZA E LEGALITA’, GRANDI FALLIMENTI DI DE MAGISTRIS. RISPOLI E SORRENTINO PRESENTANO IL REGOLAMENTO DELLE PRIMARIE DEL CENTRODESTRA.
“Evidentemente la campagna elettorale non fa bene alla capacità cognitiva di Gianni Lettieri”.
È quanto dichiarato dal Parlamentare di Fratelli d’Italia-An Marcello Taglialatela, a margine della presentazione delle “primarie del centrodestra” avvenuta stamani presso il Teatro Augusteo di Napoli, in risposta a Gianni Lettieri che aveva accusato i partiti di chiedere le primarie per poter avanzare richiesta di poltrone.
“Se da un lato Lettieri annuncia 10 liste in suo appoggio, contemporaneamente riesce nel “miracolo” di disprezzare le primarie, di offendere i partiti politici che le chiedono e di agitare lo spettro di trattative per la richiesta di poltrone dietro finte candidature.
La  nostra storia personale e politica descrive la verità  più di qualsiasi dichiarazione”, ha continuato il Deputato napoletano.
“La rigenerazione del centrodestra può avvenire solo attraverso le primarie ed il nostro partito è nato proprio per evitare l’imposizione di nomi e scelte calate dall’alto”.
“Per quel che ci riguarda la nostra campagna elettorale si concentrerà sui temi della sicurezza e della legalità, sui quali De Magistris ha clamorosamente fallito.
Sicurezza, Lavoro e Sviluppo saranno al centro della nostra azione politico – programmatica. Temi che da sempre stanno a cuore alla destra sociale e popolare che abbiamo l’ambizione di rappresentare”, ha concluso il Parlamentare Fdi-An.
E’  toccato ai presidenti cittadino e provinciale del partito, Luigi Rispoli  ed Arturo Sorrentino, presentare alla stampa il “regolamento delle primarie del centrodestra” (in allegato) stilato dai coordinamenti cittadino e provinciale di Fratelli d’Italia – Alleanza Nazionale.
”Fdi-An propore le primarie di coalizione in quanto non riteniamo che a Napoli esista ancora un candidato di centrodestra. Lettieri, infatti, si propone come candidato di una lista civica trasversale.
Bisogna esprimere una candidatura politica e non aderire a una lista civica.
L’Auspicio è che lo stesso Lettieri possa prendere parte alle primarie esprimendo la volontà di essere il candidato anche della destra. E’ opportuno avviare un processo di rigenerazione del centrodestra, in particolar modo dopo la sconfitta di Caldoro alle regionali. L’organizzazione delle primarie è solo una questione di volontà politica”, ha dichiarato Rispoli.
Sulla stessa lunghezza d’onda l’avvocato Sorrentino, secondo il quale “non è più possibile sottostare a candidature autoproclamate senza che sia stato mai avviato un reale confronto. Fratelli d’Italia è nata per ricostruire il centrodestra partendo proprio dalla concertazione ed il coinvolgimento della base e dei simpatizzanti”.
