Cina-Italia, Rampelli: Vergognose strette di mano tra Renzi e il&#8230;

“Napolitano, Grasso, Boldrini e Renzi: ecco  i nuovi mandarini alla corte del dittatore cinese. Complimenti! Mentre le più alte cariche di Stato e di governo stringevano le mani, e sorridevano al cosiddetto premier cinese…

…a Hong Kong le guardie del regime comunista cinese massacravano di botte gli studenti, smobilitavano con la violenza pacifici dimostranti. Renzi è contento, soddisfatto per aver sottoscritto accordi col ‘Paese di ‘Mezzo’: hanno dato il lasciapassare per fare shopping a casa nostra, svendere le nostre eccellenze, farci inondare da prodotti cinesi realizzati con la manodopera di persone ridotte in schiavitù nei laogai. Oggi è stata scritta una pagina vergognosa della storia delle istituzioni libere e democratiche italiane”. E’ quanto dichiara il capogruppo di Fratelli d’Italia-Alleanza nazionale Fabio Rampelli.
