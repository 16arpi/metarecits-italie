Sicilia, Meloni: Su candidato centrodestra propongo incontro conclusivo per decidere entro 15 maggio

“La Sicilia è tornata ad essere strategica. È stata governata da Crocetta e dalla sinistra: una delle esperienze più tragiche nella storia siciliana per colpa delle nostre divisioni. Bisogna imparare dai nostri errori. Se vincessero i 5 Stelle sarebbe un colpo di grazia per siciliani. Ci vuole da parte nostra grande responsabilità. Forza Italia non vuole fare le primarie, ma c’è un nome forte e spendibile, quello di Nello Musumeci. Se ci sono altri nomi, si discuta ma evitiamo di andare divisi. Sarebbe un suicidio. Basta perdere tempo: propongo un incontro di tutte le forze siciliane del centrodestra entro il 15 maggio, un incontro che noi consideriamo conclusivo”.
È quanto ha dichiarato in una intervista a La Stampa il presidente di Fratelli d’Italia Giorgia Meloni.
