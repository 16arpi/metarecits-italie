Lazio, Rampelli: Elezioni consiglio autonomie confermano crescente radicamento FdI


«L’elezione di 3 consiglieri all’interno del Consiglio delle Autonomie Locali del Lazio rappresenta un importante risultato per Fratelli d’Italia e per l’Officina per l’Italia. Scegliendo la nostra lista, 471 consiglieri comunali hanno permesso al nostro movimento di raggiungere percentuali significative: il 13,5% nei Comuni oltre i 15 mila abitanti e il 16,7% in quelli con una popolazione tra i 5 e i 15 mila. Un successo che conferma il crescente radicamento sul territorio di un movimento nato appena un anno fa e che in soli 365 giorni si è affermato come un punto di riferimento credibile e affidabile per tantissimi amministratori locali del centrodestra».
  
 
È quanto dichiara il vice presidente dei deputati di Fratelli d’Italia, Fabio Rampelli.
Roma, 20 dicembre 2013

