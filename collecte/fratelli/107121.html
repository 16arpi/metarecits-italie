Elezioni, Donzelli: Tour nei mercati anche in Toscana, sosteniamo chi lavora

“Anche io parteciperò all’iniziativa lanciata oggi da Giorgia Meloni per un tour nei mercati rionali in campagna elettorale. Vogliamo che sia chiaro a tutti gli italiani che i mercati che stanno a cuore a noi non sono quelli finanziari che tanto interessano alla sinistra, ma quelli composti dalle persone che ogni giorno si misurano con i problemi quotidiani. Già la prossima settimana incontrerò gli ambulanti a Firenze, Siena ed Empoli: Fratelli d’Italia ha condotto una dura battaglia insieme associazioni come ‘Assidea – No Bolkestein‘ contro la direttiva europea ed ha intenzione di continuare a stare al loro fianco”. E’ quanto afferma il capolista alla Camera di Fratelli d’Italia in Toscana Giovanni Donzelli.
