Marò, Meloni: Gentiloni accusa Terzi per nascondere immobilismo&#8230;

…SUO E DEL GOVERNO. «Il ministro Gentiloni accusa Giulio Terzi per nascondere il suo totale immobilismo e quello del Governo Renzi sul caso Marò. Se la memoria del ministro degli Esteri non fa difetto, dovrebbe ricordare che il merito di aver fatto rientrare in Italia Girone e Latorre, nel pieno rispetto delle norme internazionali e in attesa di un arbitrato internazionale, fu proprio di Terzi. E che a rimandare in India i due fucilieri della nostra marina Militare furono Monti e Passera, ribaltando vergognosamente quello che aveva stabilito il governo sostenuto dalla maggioranza di cui lo stesso Gentiloni faceva parte. Proprio il totale dissenso rispetto a questa assurda decisione fu la causa delle dimissioni immediate di Terzi da ministro degli Esteri. Il governo Renzi, degno successore di Monti e Letta, ha supinamente accettato di lasciar processare in India i due Marò in piena violazione delle norme di diritto internazionale. In cambio ha ottenuto solo un clamoroso disastro nei rapporti economici con l’India oltre che una vergognosa e indegna umiliazione internazionale».
Lo dichiara il presidente di Fratelli d’Italia, Giorgia Meloni.
