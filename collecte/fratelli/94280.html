Ghiglia: Basta burocrazia farraginosa, servono tempi certi e veloci

“Fratelli d’Italia s’impegna a proporre un pacchetto di norme tese a superare una burocrazia estenuante e farraginosa che danneggia, quando non impedisce, la crescita delle aziende. È indispensabile garantire tempi certi e veloci per quanto riguarda gli iter autorizzativi per l’apertura
  
o l’insediamento di nuove attività imprenditoriali, prendendo esempio dalle più avanzate legislazioni europee così come occorre rendere ‘certi e irrevocabili’ i tempi delle varie forme di silenzio-assenso che, attualmente, sono troppo spesso puramente indicativi e prorogabili all’infinito”. È quanto dichiara Agostino Ghiglia, deputato di ‘Fratelli d’Italia – Centrodestra nazionale’. “Il governo Monti, sotto tale profilo, non ha fatto nulla, limitandosi, senza sburocratizzare ad aumentare il gravame sulle imprese. La sburocratizzazione a favore delle aziende, oltre alla riduzione del carico fiscale per le imprese che assumono giovani a tempo indeterminato – anch’essa fondamentale per rilanciare l’occupazione giovanile, storicamente mai così bassa – sarà un volano fondamentale per l’economia e un impegno prioritario per Fratelli d’Italia”.
