Liguria: L&#8217;aeroporto di Genova non si tocca

“L’aeroporto di Genova, insieme al porto più grande ed importante d’Italia, non si tocca. Genova ha tutto e non intende assolutamente rinunciare ad una infrastruttura strategica per il suo territorio in nome di una “questione filosofica”. Lo afferma Marco Foti, Responsabile regionale Liguria Dipartimento Trasporti di Fratelli d’Italia.

“Le dichiarazioni rilasciate dal presidente di Enac, intervenuto nei scorsi giorni a Genova in occasione della presentazione del nuovo ‘Genova City Airport’, – ha aggiunto – non le riteniamo accettabili. I progetti di sviluppo presentati sul porto di Genova sono funzionali alla crescita di un territorio, che include il ‘Colombo’ e che sconta difficoltà croniche e strutturali in tema di collegamenti. Il porto e l’aeroporto di Genova sono parte di un sistema di trasporto multimodale efficiente, per cui riteniamo inopportune le polemiche avviate dal presidente dell’Enac in occasione della presentazione del nuovo terminal aeroportuale”, ha concluso Foti.
