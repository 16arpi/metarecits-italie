Bono, La Russa: Italia perde manager molto competente


“E’ con grande dispiacere che ho appreso la notizia della morte di Giuseppe Bono. Con la sua scomparsa l’Italia perde un manager molto competente che ha saputo portare la nostra cantieristica ai vertici mondiali. Ovunque abbia lavorato, Giuseppe Bono ha sempre dimostrato le sue capacità rendendo un servizio importante per la nostra Nazione. Alla sua famiglia e ai suoi cari giungano le mie sentite condoglianze”.

Così il Presidente del Senato, Ignazio La Russa.
