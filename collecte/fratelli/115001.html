Sicurezza bis, Fdi: Bene subito confisca nave che non rispetta stop

Soddisfazione di FDI per l’accoglienza della proposta di Giorgia Meloni
 
“Fratelli d’Italia esprime soddisfazione per l’approvazione in commissione Affari costituzionali dell’emendamento a prima firma Giorgia Meloni che prevede che le navi che entrano in acque territoriali italiane a fronte di un divieto di ingresso delle autorità siano subito confiscate. E’ un grande successo di FDI che ha fortemente voluto questo provvedimento perché sarà un forte deterrente per tutte quelle navi delle ONG, che come la Sea Watch della capitana Carola, intendono sfidare le autorità e le leggi italiane portando immigrati sulle nostre coste. E’ ora di dire basta alla tratta di esseri umani perpetrata dagli scafisti con l’aiuto delle ONG e la confisca delle navi è un primo importante passo in attesa che si arrivi a quel blocco navale di fronte alle coste libiche che FDI chiede da tempo e che è l’unica soluzione all’immigrazione clandestina”.
Lo dichiara Emanuela Prisco, capogruppo di Fratelli d’Italia in commissione Affari costituzionali.
