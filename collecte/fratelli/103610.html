Sicurezza Napoli, Pisaniello: Anno nuovo, Napoli vecchia, con De Magistris 6 anni di insicurezza e periferie abbandonate

“Anno nuovo, Napoli “vecchia”. Non bastano Nalbero ed il lungomare a festa a celare ciò che da sei anni è la Napoli di De Magistris: città dove la sicurezza è un optional, in cui l’incolumità delle persone perbene è messa a repentaglio con sparatorie a tutte le ore del giorno.
Il ferimento di una bambina di appena dieci anni di stamane rappresenta un fatto di una gravità inaudita, a testimonianza del fatto che quella DeMa è una rivoluzione abortita rispetto ai punti programmatici che più da vicino riguardano l’interesse collettivo: la sicurezza, appunto, e lo sviluppo paritario dell’intera area cittadina che vede, invece, le periferie abbandonate a se stesse al degrado più assoluto, quasi non facciano parte della città. Una forbice quella tra la Napoli delle “feste” e la città reale che aumenta ogni mese di più”, a dichiararlo è il vice-coordinatore cittadino di Fratelli d’Italia – An Napoli Stefano Pisaniello.
