Debito-Pil, Meloni: M5s faccia pace con il cervello, Di Maio dice che è da irresponsabili ma brindava a sforamento (video)

“Il M5S si metta d’accordo e faccia pace con il cervello: oggi risponde a Salvini che sforare il rapporto deficit-pil è ‘irresponsabile’ ma solo pochi mesi fa Di Maio brindava per lo sforamento al 2,4%. In ogni caso il punto non è se spendere o meno i soldi in deficit ma per cosa si spendono quei soldi, che non sono tuoi ma dei tuoi figli. Se servono per lasciar loro qualcosa, come ad esempio per portare l’Alta velocità fino in Sicilia, lo puoi fare. Se invece li usi per le marchette elettorali sei un irresponsabile. Ed è quello che ha fatto questo Governo”.
Lo ha detto il presidente di Fratelli d’Italia, Giorgia Meloni, nel corso della trasmissione “Mattino Cinque” su Canale 5.

 
