Legge elettorale, Rampelli: Il centrodestra sta collassando

Sulla legge elettorale il centrodestra sta collassando. Se l’ex capo del governo Renzi, praticamente sotterrato dall’esito del referendum del 4 dicembre, oggi è resuscitato e giganteggia sui tavoli dell’inciucio è per responsabilità del centrodestra e della sua schizofrenia. I tentativi di accordi separati che si percepiscono sono mortificanti. Il centrodestra può vincere le prossime elezioni politiche, lo sanno tutti, tutti gli analisti l’hanno scritto. Ci sembra inverosimile che qualcuno preferisca impaludare l’Italia per cinque anni con governi-pastrocchio o con catastrofi a 5 stelle. Non è ciò che chiede il blocco sociale storicamente alternativo alla sinistra, che vuole un centrodestra di governo aperto e coeso, compresi quei segmenti che hanno creduto alle fandonie renziane del ‘partito della Nazione’ e sono tornati a casa.
Berlusconi e Salvini accolgano l’appello di Giorgia Meloni per istituire un tavolo di coordinamento sulla riforma elettorale”. E’ quanto dichiara il capogruppo di Fratelli d’Italia-Alleanza nazionale Fabio Rampelli.
