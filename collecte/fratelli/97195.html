Centrodestra, La Russa: Alfano e Berlusconi accreditano&#8230;

…RENZI COME SALVATORE DELLA PATRIA. “Alfano e Berlusconi fanno di tutto per accreditare Renzi come il ‘salvatore della Patria’.
  
L’azione di governo di Alfano e di sostegno mascherato di Forza Italia, nulla hanno a che vedere con Fratelli d’Italia-Alleanza Nazionale che sin dall’inizio ha scelto di fare opposizione a Renzi e alla sua politica degli annunci. Forza Italia e Alfano non si indignano quando vedono una riforma del Senato che non fa scegliere ai cittadini i propri rappresentanti? E cosa pensano della elezione diretta del Presidente della Repubblica, della vicenda dei due marò e dell’introduzione delle preferenze nella riforma della legge elettorale? E cosa pensano infine dell’introduzione in Costituzione di un tetto alla pressione fiscale pari al 40% del Pil? Questi sono tutti temi cari al centrodestra ma che sia il partito di Alfano che quello di Berlusconi sembrano aver dimenticato pur di sostenere Renzi in modo più o meno diretto”.  
Così Ignazio La Russa, deputato di Fratelli d’Italia-Alleanza Nazionale intervenendo a Tgcom 24.
Roma, 3 giugno 2014
