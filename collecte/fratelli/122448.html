Giorno memoria, Meloni: Ricordare per contrastare l&#8217;antisemitismo in ogni sua forma, un pensiero commosso alle vittime della Shoah

«Ricordare per onorare. Ricordare per contrastare l’antisemitismo in ogni sua forma, affinché gli orrori del passato non tornino mai più. Nel Giorno della Memoria un pensiero commosso a tutte le vittime della Shoah e a chi ancora oggi porta nell’anima i segni indelebili di quelle atrocità. Tra loro tanti italiani uccisi lontano da casa e dai loro affetti più cari. E un ricordo dovuto ai giusti tra le Nazioni: uomini e donne coraggiosi che hanno rischiato la loro vita per salvarne altre dalla ferocia della persecuzione».
Lo scrive su Facebook il presidente di Fratelli d’Italia Giorgia Meloni.
