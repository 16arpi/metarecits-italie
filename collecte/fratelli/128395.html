Ucraina, Fitto e Legutko: la Russia si è esclusa dalla comunità internazionale

I co-presidenti del gruppo ECR al Parlamento europeo, Raffaele Fitto (Italia) e il Prof Ryszard Legutko (Polonia), condannano con la massima fermezza l’attacco non provocato della Russia all’Ucraina. L’on. Fitto ha dichiarato: “L’intero Occidente deve ora mostrare unità. Una risposta rapida, unita e decisa è l’unico linguaggio che Putin deve comprendere. Il mondo libero sia fermamente e risolutamente dalla parte dell’Ucraina”. Il prof Legutko ha aggiunto: “La Nato e l’UE devono reagire con decisione contro il sistema oligarchico di Putin e questa palese violazione del diritto internazionale.
La Russia si è esclusa dalla comunità internazionale. Un aggressore come Putin deve ora affrontare le più grandi sanzioni possibili”.
