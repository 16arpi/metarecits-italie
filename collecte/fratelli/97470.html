Mezzogiorno, rapporto Svimez, Rampelli: Italia senza il sud è&#8230;

…UN’INCOMPIUTA, CI SAREBBE BISOGNO DI UNA CLASS ACTION.”La responsabilità dei governi di centrosinistra è talmente grave che sarebbe da chiamare il popolo meridionale a una class action.
  
Spoliazione del patrimonio umano significa solo una cosa: che tutte le politiche economiche di questi ultimi anni non hanno prodotto alcun significativo risultato per consentire alle persone di restare o tornare nei propri paesi di origine. Desertificazione industriale significa una sola cosa: che i governi non hanno creato le condizioni affinché una cultura d’impresa si sviluppasse. Né si è riusciti a sviluppare le vocazionalità del territorio. Aumento del divario Nord Sud significa una sola cosa: che l’unità nazionale è ben lungi dall’essere compiuta. Finché la Questione Meridionale non diventa Questione Nazionale l’Italia sarà sempre un’incompiuta. Tutti questi tre elementi dovrebbero indurre i cittadini del Mezzogiorno a una vera e propria class action contro Renzi, il protagonista assoluto di questo ennesimo fallimento”. E’ quanto dichiara il capogruppo di Fratelli d’Italia-Alleanza nazionale Fabio Rampelli.
Roma, 30 luglio 2014
