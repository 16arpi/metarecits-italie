M5s, Meloni: Sono realtà monarchica senza trasparenza e regole

“I 5 stelle sono una realtà monarchica che all’esterno vende l’idea di una grande partecipazione ma in realtà tutto si risolve in totale assenza di trasparenza e di regole interne di funzionamento, cosa che invece i partiti politici hanno”. E’ Giorgia Meloni a dirlo, rispondendo ai giornalisti. “Di recente abbiamo votato in Aula norme sulla trasparenza, che sono rigidissime per tutti i partiti ma escludono, nella fattispecie, il Movimento 5 stelle – aggiunge il leader FdI – Credo che la democrazia abbia bisogno di regole molto chiare. Noi abbiamo statuti molto rigidi su una serie di cose che riguardano anche le primarie, la trasparenza, la partecipazione dei cittadini. Purtroppo, altri da fuori dicono una cosa e dentro ne fanno un’altra”.

