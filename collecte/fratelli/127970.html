Ue, Giorno della Memoria, Fitto: ricordo di quegli orrori impresso in tutti noi

“Questa mattina il Parlamento europeo si è riunito in una sessione straordinaria per ricordare il Giorno della Memoria per le vittime dell’Olocausto. Sono trascorsi ben 77 anni dalla liberazione del campo di concentramento nazista di Auschwitz, ma il ricordo di quegli orrori è ancora impresso in tutti noi. Leggo con preoccupazione che secondo l’Onu solo la metà degli adulti nel mondo ha sentito parlare dell’Olocausto ed è per questo che è necessario ricordare quanto accaduto alle nuove generazioni.  Oggi tutto il Parlamento europeo ha ascoltato le parole di Margot Friedländer, sopravvissuta al campo di concentramento di Theresienstadt, la cui missione è diventata quella di raccontare la sua esperienza presso le scuole, perché come lei  ha detto : “Quello che è successo non può essere cambiato, ma questo è per voi”. 
Così in una nota il copresidente del gruppo Ecr-FdI al Parlamento europeo, Raffaele Fitto.
