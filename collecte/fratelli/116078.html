Ilva, Baldini: Salvaguardare i 120 lavoratori della Sanac di Massa

“Fratelli d’Italia chiede al governo rossogiallo di salvaguardare i 120 lavoratori della Sanac di Massa, azienda che produce refrattari per Ilva. Alle richieste di chiarimento sul futuro degli operai e sul piano industriale, i rappresentanti dell’azienda hanno risposto in modo vago sostenendo che c’è una trattativa commerciale in atto e per questa ragione non si possono avere ancora notizie approfondite. Non vorremmo che si profilasse una nuova beffa ai danni di lavoratori italiani con l’ennesima delocalizzazione all’estero di una realtà imprenditoriale piccola, ma da sempre molto apprezzata”.
Lo dichiara Maria Teresa Baldini, deputato di Fdi e componente della Commissione Attività produttive a seguito dell’audizione del gruppo Arcelor Mittal circa le prospettive industriali del sito siderurgico di Taranto. 
