Terremoto, Rampelli: Nostra mozione in aula lunedì 26 settembre

“La nostra mozione sugli impegni del Governo per la ricostruzione dei territori devastati dal sisma del 24 agosto e sulle linee guida per gli eventi sismici è stata calendarizzata alla Camera dei deputati per lunedì 26 settembre. Spero si possa aprire un dibattito utile tale da far scaturire decisioni che accelerino le ricostruzioni ma attivino una volta per tutte quel modello di prevenzione in grado di farci convivere con i terremoti risparmiando le vite umane”. È quanto ha dichiarato il capogruppo di Fratelli d’Italia-Alleanza nazionale Fabio Rampelli, al termine della riunione della conferenza dei capigruppo.
