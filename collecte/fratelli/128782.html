Agenti di commercio, Rizzetto: bene ok mio Odg su loro riconoscimento aiuti economici

“Sono lieto che sia stato approvato il mio ordine del giorno (sottoscritto anche dai colleghi Foti, Mura, Murelli) per riconoscere tra i beneficiari degli aiuti economici anche gli agenti di commercio. Ma per il futuro pretendiamo ci sia più attenzione per questa categoria, tra le più colpite dalle restrizioni dovute alla pandemia, che è rimasta incomprensibilmente fuori da ogni sostegno. Abbiamo denunciato più volte che l’identificazione degli aiuti attraverso i codici Ateco alimenta questa esclusione, poiché non vengono poi compresi tutti gli operatori di settore. Vigileremo affinché il governo mantenga l’impegno assunto e non perseveri nell’adozione di provvedimenti lacunosi che danneggiano proprio gli agenti di commercio che continuano il loro prezioso lavoro nonostante le tante difficoltà che si sono abbattute sulla loro attività”.

È quanto dichiara il deputato di Fratelli d’Italia Walter Rizzetto dopo aver dibattuto con la sottosegretaria di Stato Maria Cecilia Guerra per ottenere l’approvazione dell’ordine del giorno a sua firma a sostegno dei rappresentanti e degli agenti di commercio.
