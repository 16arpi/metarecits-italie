Pd, La Russa: Disgustato da parole Franceschini

“A Dario Franceschini che con le sue dichiarazioni dimostra di avere nostalgia dell’arco costituzionale e della caccia al missino che ne è stata la logica conseguenza, non posso che manifestare il mio disgusto. Desiderare che nei confronti della Lega di Salvini o di qualsiasi altra formazione politica si costruisca un nuovo antidemocratico patto di esclusione preconcetta significa creare i presupposti per una stagione di possibili violenze che negli anni ’70 sfociò nel terrorismo. E meno male che Franceschini nasce in una formazione cattolica! Capisco la sua frustrazione di sconfitto dalla storia e dal corpo elettorale ma perseverare appare veramente diabolico”.
Lo dichiara Ignazio La Russa, senatore di Fratelli d’Italia.
