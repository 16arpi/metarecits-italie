Grecia, Meloni: Risultato elezioni greche ennesimo segnale che i popoli europei chiedono un cambiamento radicale, bene i conservatori

“In Grecia finisce l’era Tsipras: il popolo greco ha deciso di cambiare pagina rispetto ad un governo e ad un partito come ‘Syriza’, che avevano promesso la rivoluzione ma che poi si sono inginocchiati all’austerità Ue e della Troika. Alla netta vittoria di Kyriakos Mitsotakis e di ‘Nuova Democrazia’ si somma la buona affermazione degli amici di ‘Soluzione Greca’ guidati da Kyriakos Velopoulos, che fanno parte della nostra stessa famiglia dei conservatori europei. Un risultato superiore a quello ottenuto dal partito fondato dal nuovo ‘santone’ della sinistra, Yanis Varoufakis. Il risultato delle elezioni greche è l’ennesimo segnale che i popoli europei chiedono un cambiamento radicale e dicono no alle scellerate politiche dei burocrati Ue e della sinistra”.
Lo dichiara il presidente di Fratelli d’Italia, Giorgia Meloni.
