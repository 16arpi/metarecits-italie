Immigrazione, Meloni: Draghi in continuità con Conte sulla sanatoria Bellanova. Governo difende clamoroso fallimento

«Draghi in continuità con Conte sulla sanatoria Bellanova. A nome del Governo, il Ministro dell’Agricoltura Patuanelli dice no alla richiesta di Fratelli d’Italia di sospenderla e il sottosegretario all’Interno Sibilia fa sapere che entro marzo saranno operative 800 unità di personale in più per la regolarizzazione. Il nuovo Governo difende questo clamoroso fallimento, che non è servito assolutamente a nulla e non ha risolto il problema di reperimento di manodopera nell’agricoltura. Fratelli d’Italia lo ha denunciato fin dall’inizio e continuerà a chiedere di cancellare questo provvedimento inutile e ideologico».
Lo scrive su Facebook il presidente di Fratelli d’Italia, Giorgia Meloni.

