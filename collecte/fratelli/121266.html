Viktor Orbán scrive a Giorgia Meloni: in Europa ci vogliono combattenti coraggiosi

Il testo integrale della lettera inviata dal Primo ministro d’Ungheria, Viktor Orbán, al presidente di Fratelli d’Italia, Giorgia Meloni.
Onorevole Signora Presidente,
in questi tempi così inquietanti, in cui il mondo si trova ad affrontare gravi crisi economiche, politiche e morali, in Europa ci vuole unità, ragionevolezza e ci vogliono combattenti coraggiosi.
Colgo l’occasione di congratularmi per i risultati della coalizione di centrodestra ottenuti alle elezioni regionali italiane. L’Italia ha bisogno di un centrodestra solido che protegga i nostri amici italiani dall’ondata dell’immigrazione, che preservi i valori della famiglia tradizionale e della cultura cristiana e che aiuti ad evitare il collasso economico.
Sono lieto che, come leader del Partito dei Conservatori e Riformisti Europei, avrà la possibilità di difendere anche in Europa i valori conservatori e cristiani perché all’interno del centrodestra europeo c’è bisogno di unità.
Spero che il rispetto e l’amicizia reciproca maturati tra di noi si manterranno in futuro. Le auguro molto successo e buona salute per il Suo lavoro pieno di responsabilità.
Budapest, 30 settembre 2020
Cordiali saluti,
Viktor Orbán

