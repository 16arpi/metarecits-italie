Ue, Meloni: Penosi sorrisini dei cialtroni Barroso e Van Rompuy

Renzi pretenda scuse ufficiali. «I sorrisini di Barroso e Van Rompuy sono penosi quasi quanto la fine che questi cialtroni stanno facendo fare all’Europa. Ridono dell’Italia quando invece dovrebbero chiedere scusa per le deliranti politiche economiche che ci hanno imposto e che continuano a produrre effetti disastrosi in ogni ambito.
  
Fratelli d’Italia-Alleanza nazionale come noto non ha dato la sua fiducia al governo Renzi, ma non per questo intende tacere di fronte a un gesto che offende tutta la nostra Nazione, rappresentata dal presidente del Consiglio. Renzi perciò non deve minimizzare l’accaduto ma deve pretendere le scuse ufficiali a nome di tutto il popolo italiano. Sono certa che il siparietto tra Barroso e Van Rompuy sarà un’ottima fonte di ispirazione alle prossime elezioni europee quando agli italiani verrà chiesto se tenersi questa gente e questa Ue o cambiarla e spedirli tutti a casa».
È quanto dichiara il presidente nazionale di Fratelli d’Italia-Alleanza nazionale, Giorgia Meloni.
Roma, 21 marzo 2014
 
 
