Dl droghe, FdI-AN: Ncd rinnega sue posizioni e le svende per poltrona

Ded“Solo 15 giorni fa, all’indomani dell’approvazione alla Camera del dl droghe, l’Ncd di Alfano prometteva che al Senato avrebbe modificato il testo di questa assurda legge che abbassa le pene per lo spaccio della droga fino ad arrivare a nessuna sanzione di natura penale.
  
Oggi, invece, accettando supinamente l’ennesima fiducia imposta dal premier Renzi, molti esponenti del ‘Nuovo centrodestra’ rinnegano le loro convinzioni in materia di droghe o peggio, le svendono per una poltrona in compagnia della sinistra. Dopo l’abolizione del reato di immigrazione clandestina, gli ‘svuota carceri’, gli indulti mascherati e i tagli al comparto Sicurezza-Difesa, il ministro dell’Interno e il suo partito, che si definisce di centrodestra ma che è più a sinistra di Renzi, danno l’ennesimo colpo alla sicurezza degli italiani”.   
Così in una nota l’ufficio stampa di Fratelli d’Italia-Alleanza Nazionale.
