Covid, Meloni: Arcuri indagato curiosamente appena finita la campagna elettorale, si faccia chiarezza su gestione pandemia dell&#8217;uomo voluto da Pd e M5s

«Dopo mesi e mesi di denunce, e curiosamente appena finisce la campagna elettorale, apprendiamo che Domenico Arcuri, l’ex commissario straordinario per l’emergenza Covid, è indagato per abuso d’ufficio e peculato nell’ambito dell’inchiesta riguardante l’acquisto di mascherine. Eppure un corposo dossier con le troppe anomalie della gestione commissariale era stato presentato da Fratelli d’Italia già molti mesi fa. Si facciano presto luce e chiarezza sulle tante zone d’ombra che hanno caratterizzato la gestione della pandemia ad opera dell’uomo voluto da PD e M5s. Gli Italiani meritano di sapere la verità».

Lo scrive su Facebook il presidente di Fratelli d’Italia, Giorgia Meloni.

