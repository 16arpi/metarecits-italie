Bibbiano, Ferro: Con mancata solidarietà a Meloni politica scrive pagina vergognosa. Certificata ipocrisia del PD


“Con la mancata solidarietà a Giorgia Meloni per il violento attacco social che è stato rivolto a lei e a sua figlia, maggioranza e opposizione hanno scritto una pagina vergognosa per la politica italiana. Al netto di pochissime voci che hanno espresso una solidarietà a titolo personale, mi sarei attesa un coro di protesta dalle diverse forze politiche, dalle istituzioni e da quelle parlamentari di sinistra che hanno sempre millantato l’importanza della vicinanza tra donne. E invece niente. Zero dichiarazioni, nessuna solidarietà. Nemmeno quel Pd di Zingaretti che oggi ha ricevuto la vicinanza della stessa Meloni per gli attacchi intimidatori subiti in Sardegna, si è degnato di esprimere solidarietà a lei e a sua figlia e di prendere le distanze da questi leoni da tastiera che altro non sono che degli stupidi idioti. Anche oggi vengono certificate l’ipocrisia del PD e le sue tante similitudini con il non pervenuto M5S ”.Lo dichiara Wanda Ferro, deputato di Fratelli d’Italia.
