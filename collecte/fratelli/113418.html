Salva bebè, Caretta: Grillo ricordi a Toninelli di stanziare fondi

“Per togliere ogni dubbio sulla propria insensibilità Grillo, dopo aver già deriso in passato gli autistici, ora offende le persone affette dalla sindrome di Asperger, paragonandole al ministro Toninelli alle prese con i suoi quotidiani sfondoni. È opportuno spiegare a Grillo una questione semplice semplice: Toninelli lo ha imposto lui agli italiani, mentre gli autistici non hanno scelto di dover fare i conti con la propria complessa patologia. Invece di offendere gli autistici Grillo ricordi a Toninelli di stanziare i fondi per la “legge Meloni-SalvaBebè”, un provvedimento fondamentale per impedire il ripetersi di tragiche morti di bimbi dimenticati in auto. Le commedie di Grillo e del M5S non fanno ridere, almeno ci evitino di piangere per il ripetersi di tragedie evitabili”. È quanto dichiara l’on. Maria Cristina Caretta deputata di Fratelli d’Italia.
