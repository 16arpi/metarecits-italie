Regione Lazio, Meloni: Zingaretti governa con voti di chi ha tradito mandato elettori. Solo FdI mantiene parola data

“Da oggi è agli atti: Nicola Zingaretti, l’uomo che si presenta alla guida del Pd come ‘alternativa alla destra’  governa con i voti dei transfughi del centrodestra e di una parte di Forza Italia. L’esponente principale di quello che vorrebbe essere interprete del nuovo PD deve la sua presidenza della Regione Lazio a qualche consigliere che ha tradito il mandato degli elettori”.
È quanto dichiara il presidente di Fratelli d’Italia Giorgia Meloni commentando l’esito del voto sulla mozione di sfiducia al governatore Zingaretti, presentata da Fratelli d’Italia.
“C’è però un partito che per gli elettori si conferma una garanzia: anche nel Lazio Fratelli d’Italia e tutti i suoi esponenti non cedono di un centimetro sulla coerenza e il mantenimento della parola data”, conclude Meloni.
