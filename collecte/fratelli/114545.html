Turismo, Silvestroni: Proposta per Palazzo Chigi di Ariccia come sede della Scuola Nazionale di Alta Formazione Turistica e auguri di buon lavoro alla nuova Giunta

“Voglio augurare un buon lavoro alla nuova giunta del Comune di Ariccia nominata qualche giorno fa dal Sindado Roberto Di Felice che da subito si è messa al lavoro per rilanciare l’azione amministrativa con ancora maggior slancio e cura del territorio. Una amministrazione che grazie sopratutto all’attenzione del Sindaco per i temi socio sanitari e assistenziali è stata in grado di garantire nuovi servizi ai cittadini nonostante i ridotti contributi statali e la crisi sanitaria regionale, mantenendo allo Spolverini servizi per la riabilitazione e la diabetologia, un lavoro egregio è stato fatto con il Tribunale di Velletri per arrivare al protocollo operativo per il contrasto alla violenza sulle donne oltre che ad avere aperto un apposito centro antiviolenza.  Ad un’amministrazione e ad un sindaco che lavorano costantemente per offrire servizi ai cittadini e per rilanciare la cultura e tradizioni nazionali , aprendo e mettendo a disposizione quotidianamente un parco ed un palazzo tra i più suggestivi d’Italia. Non posso che manifestargli il mio personale apprezzamento. Al Sindaco anticipo tutta la mia collaborazione e gli sforzi necessari in commissione parlamentare attività produttive e turismo per rendere palazzo chigi ad Ariccia sede della scuola superiore per il turismo. Il provvedimento legislativo di delega al governo in materia di turismo approderà infatti in aula entro giugno e contiene l’emendamento già approvato, a mia firma, per l’istituzione della Scuola Nazionale di Alta Formazione Turistica. Sono certo che con il sindaco Di Felice riusciremo a portare ad Ariccia quest’altra eccellenza nazionale e formare proprio dentro Palazzo Chigi professionisti in grado di valorizzare il nostro patrimonio turistico e le eccellenze alimentari e vinicole nazionali” lo ha dichiarato in una nota il deputato e capogruppo di Fratelli d’Italia in Commissione Attività Produttive,  Marco Silvestroni. 
