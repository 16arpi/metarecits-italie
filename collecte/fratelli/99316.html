Whirlpool. Taglialatela: Governo abbandona il sud

“​L’annuncio della chiusura dello stabilimento Indesit di Carinaro rappresenta l’ennesimo schiaffo dato al nostro Sud ed è la conferma del disinteresse che il Governo Renzi ha nei confronti del mezzogiorno in generale e della Campania in particolare​”.
Così in una nota Marcello Taglialatela, ​p​arlamentare napoletano​ e Responsabile delle Politiche per il Mezzogiorno​ di Fratelli d’Italia.
“Le decisioni prese dell’americana Whirpool colpiranno soprattutto la Campania e rappresentano l’ennesimo attentato ad uno storico polo industriale leader nel settore della produzione di elettrodomestici e strategico per l’economia e lo sviluppo dei nostri territori​. ​Queste sono le prime conseguenze della riforma del lavoro voluta dal Partito Democratico e dal Governo nazionale​. Renzi si mostra ancora una volta incapace di garantire e tutelare i poli di eccellenza presenti nel meridione e nella nostra Regione. E’ in atto un vero e proprio attentato all’economia del Sud a cui Renzi ed i suoi Ministri assistono da “complici” inermi​. Fratelli d’Italia sarà in prima linea, così come accaduto per la vicenda Finmeccanica,  nella battaglia a difesa del livello occupazionale di Indesit e dell’indotto che ne deriva, nonché dei circa 800 lavoratori e delle loro famiglie​”, conclude Taglialatela.
