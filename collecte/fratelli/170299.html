Spagna: amnistia è colpo mortale allo Stato di diritto

“L’approvazione da parte della Camera bassa del Parlamento spagnolo della legge di amnistia per gli indipendentisti catalani accusati di secessionismo, conferma la spregiudicata politica del governo socialista. Pur di garantirsi una maggioranza in parlamento, Sanchez e il partito Socialista tradiscono la volontà espressa dagli elettori spagnoli per ottenere il sostegno degli indipendentisti. E’ un primo colpo mortale allo Stato di diritto di cui, a Madrid come a Bruxelles, i socialisti e le sinistre si fanno scudo per giustificare ogni azione politica che possa danneggiare i partiti e i governi di centrodestra”.
E’ quanto dichiara l’europarlamentare di Fratelli d’Italia, Nicola Procaccini, copresidente del gruppo Ecr del Parlamento europeo.
