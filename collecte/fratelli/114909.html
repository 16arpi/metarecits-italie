FdI, Fidanza: Bene ritorno amici di vecchia data

Pogliese, Castelli e Catanoso saranno valore aggiunto per la crescita di FDI
“Siamo orgogliosi di accogliere in Fratelli d’Italia, la casa della destra italiana, amici di vecchia data come il sindaco di Catania Salvo Pogliese, l’ex deputato di An e Pdl Basilio Catanoso, l’ex sindaco di Ascoli Piceno Guido Castelli, che oggi a Catania hanno deciso di aderire al nostro movimento rispondendo all’appello lanciato dal presidente Giorgia Meloni ad Atreju. Personalmente ho avuto modo di collaborare con loro in molte occasioni, dalle tematiche europee fino ai problemi dei comuni che hanno amministrato, e la loro serietà e il loro radicamento saranno un importante valore aggiunto per la crescita di Fratelli d’Italia”.
Lo dichiara l’europarlamentare di Fratelli d’Italia Carlo Fidanza.
