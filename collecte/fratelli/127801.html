Peste Suina, Deidda: Fdi chiede audizione ministri; immobilismo ideologico. La Sardegna deve pagare per questo?

“È urgente, ed è per questo che Fratelli d’Italia sta chiedendo fortemente l’audizione dei tre ministri che hanno competenza sulla peste suina e sono responsabili di non essersi mai occupati della questione. I ministri di Salute, Agricoltura e Transizione Ecologica, infatti, come ribadito anche dal Sen. Luca De Carlo, nostro responsabile nazionale dipartimento Agricoltura, sono chiamati a rispondere sul perchè non é mai stato promulgato e quindi discusso un Decreto sulla pesta suina pronto da ottobre 2020 e bloccato per motivi ideologici sugli abbattimenti che proprio l’Europa pretende dalla Sardegna”, dichiara Salvatore Deidda, Deputato di Fdi;“I Governi Conte ma anche quello Draghi davanti alle richieste della Sardegna sono rimasti immobili, anche quando abbiamo avvisato che in diverse parti d’Europa la peste dilagava con “varianti”. E ora che la Sardegna l’ha debellata, con sacrificio, che cosa succede? Dobbiamo proteggere la nostra Isola e riaprire il mercato delle carni e dei nostri prodotti che aiuteranno il settore italiano che oggi viene messo a rischio. Non vorrei che la Sardegna, per anni l’unica a pagare, sia costretta ancora una volta ad aspettare”, conclude Deidda.
