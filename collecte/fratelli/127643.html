Manovra, De Toma: da maggioranza insulto inaccettabile a disabili e caregiver

“Oggi le forze politiche presenti in Aula hanno dimostrato quanto poco sia il loro impegno verso i disabili e quei familiari che si prendono cura di loro, giorno e notte. Non basta l’ennesimo promessa astratta da parte del governo, non servono a niente le giornate dedicate alla disabilità se poi non si mettono a terra misure concrete. L’odg di Fratelli d’Italia voleva restituire, una volta per tutte, dignità per i caregiver familiari e per le persone con disabilità, ma è stato incredibilmente respinto dalla maggioranza. I disabili e i familiari che amorevolmente prestano le loro cure non ci fanno niente con la sterile riformulazione assunta dal governo ‘valutare la possibilità di’. Siamo di fronte ad un insulto inaccettabile”.

Così in Aula il deputato di Fratelli d’Italia, Massimiliano De Toma.
