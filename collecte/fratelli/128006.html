Sicilia, nota di Fratelli d&#8217;Italia

Il presidente di Fratelli d’Italia Giorgia Meloni ha incontrato nei giorni scorsi a Roma il presidente della Regione Siciliana Nello Musumeci. Erano presenti il vicepresidente del Senato Ignazio La Russa, il capogruppo alla Camera Francesco Lollobrigida, il capo dell’organizzazione Giovanni Donzelli, i coordinatori regionali siciliani Salvo Pogliese e Giampiero Cannella e l’assessore regionale  Manlio Messina. Al termine dell’incontro, il vertice di Fratelli d’Italia ha ribadito l’assoluto apprezzamento dell’operato del governatore Nello Musumeci. E considera naturale la sua ricandidatura alla presidenza della Regione. Tra Fratelli d’Italia e Diventerabellissima, il movimento del governatore, si è stabilito sin d’ora un rapporto di costante consultazione per affrontare insieme gli obiettivi prioritari politico-programmatici legati allo sviluppo della Sicilia e del Mezzogiorno d’Italia. Nei prossimi giorni il documento sarà presentato alla stampa da Giorgia Meloni e Nello Musumeci. Il vertice ha altresì auspicato la unità della coalizione siciliana attorno al presidente uscente per affrontare in un clima di serenità la prossima sfida elettorale che non può non vedere riconfermata in Sicilia la fiducia al buon governo di questi anni”.
Lo comunica in una nota Fratelli d’Italia.
