Dl immigrazione, Totaro: Confronto impossibile, abbandoniamo la commissione

 
“Nessuna discussione sul dl immigrati. Il provvedimento sarà sottoposto a fiducia. Non ci è stato consentito alcuna osservazione o confronto sul merito. Una vergogna che si abbatte ancora una volta su un provvedimento di importanza strategica. Siamo considerati meno di passacarte. Per questo abbiamo abbandonato la commissione. Ho chiesto che i motivi venissero comunque verbalizzati e messi agli atti dei lavori”. È quanto ha dichiarato il deputato di Fratelli d’Italia-Alleanza nazionale Achille Totaro spiegando i motivi che hanno indotto le opposizioni ad abbandonare la prima Commissione impegnata sul dl immigrazione.
