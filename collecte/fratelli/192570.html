Minori: passo avanti Governo su tutela diritti più vulnerabili

“Il Consiglio dei Ministri, su proposta del Ministro per la Famiglia, la Natalità e le Pari Opportunità Maria Eugenia Roccella e del Ministro della Giustizia Carlo Nordio, ha approvato un importante disegno di legge volto a rafforzare la tutela dei minori in affidamento. Il testo adottato introduce disposizioni fondamentali che mirano a garantire il superiore interesse del minore a vivere e crescere all’ interno della propria famiglia d’origine, scongiurando gli affidamenti impropri ovvero affidamenti a lungo termine o sine die presso istituti o famiglie. Il Governo Meloni ancora una volta si contraddistingue per l’impegno profuso finalizzato a promuovere politiche volte a garantire il diritto dei minori a un ambiente familiare adeguato e protetto. Un altro importante traguardo raggiunto che testimonia l’attenzione e la sensibilità del Governo verso la tutela dei diritti dei più vulnerabili”.
Lo dichiara il deputato di Fratelli d’Italia e responsabile nazionale del dipartimento famiglia e valori non negoziabili del partito, Maddalena Morgante.
