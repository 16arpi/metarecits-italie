Dl dignità, Meloni: FdI continuerà a lottare su opzione donna, esodati residui e quota 41

«Considerati inammissibili gli emendamenti di Fratelli d’Italia con i quali chiedevamo di prorogare in materia pensionistica Opzione Donna, esodati residui e Quota 41. Emendamenti che se approvati, oltre ad aiutare migliaia di lavoratori, avrebbero portato nel medio periodo un risparmio notevole per le casse Inps e statali. Noi non ci arrendiamo e continueremo a lottare in aula per tutelare il lavoro, le vite dei lavoratori e i diritti degli stessi. Nel decreto che si chiama “dignità” cosa ci sarebbe stato di meglio che mettere la dignità di persone che vogliono andare in pensione?».
È quanto ha scritto su Facebook il presidente di Fratelli d’Italia Giorgia Meloni.
