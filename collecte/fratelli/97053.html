Riforme, Meloni: Renzi vuole abolire la democrazia

«Più che fare le riforme istituzionali, Renzi vuole abolire la democrazia. Tutto quello che Renzi sta facendo è costruire un sistema nel quale gli italiani conteranno sempre di meno e decideranno sempre di più i segretari di partito, come dimostra la legge elettorale con le liste bloccate, il Senato che non viene abolito ma si vuole abolire l’eleggibilità dei senatori, le Province che restano ma viene abolita l’eleggibilità dei consiglieri provinciali.
  
Ecco tutto viene deciso dai partiti e non mi sembra una grande soluzione».
Lo ha detto il presidente di Fratelli d’Italia-Alleanza nazionale, Giorgia Meloni, interpellata dai giornalisti sulle riforme.
Roma, 8 maggio 2014
