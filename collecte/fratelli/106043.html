Festa nonni, Meloni: Un pensiero a nonna Giuseppina e a tutti i nonni dimenticati dallo Stato

«Nel giorno in cui si celebra la Festa dei Nonni il mio pensiero va a nonna Giuseppina, terremotata di San Martino di Fiastra sfrattata a 95 anni dalla casetta di legno che la sua famiglia le aveva donato dopo il sisma che ha devastato il Centro Italia. Oggi penso a lei e a tutti i nonni e alle nonne d’Italia dimenticati dallo Stato e dalle Istituzioni, costretti ad affrontare ogni giorno mille difficoltà ma che con orgoglio e dignità continuano a fare di tutto per i loro cari e per le loro famiglie. Un po’ angeli custodi, un po’ eroi quotidiani: grazie!».
Lo scrive su Facebook il presidente di Fratelli d’Italia, Giorgia Meloni.
