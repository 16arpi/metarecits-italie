Pensioni, Meloni: Se Renzi restituisce solo 11%, pensionati paghino&#8230;

…SOLO 11% TASSE E CARTELLE ESATTORIALI. «Renzi ha detto che lo Stato deve restituire ai pensionati la somma complessiva di 18 miliardi di euro ma che il Governo ha deciso di rimborsare ad agosto soltanto 2 miliardi: l’equivalente dell’11% del maltolto, come calcolato dalla CGIA di Mestre. Allora facciamo noi una controproposta: i pensionati rapinati dal governo Monti e turlupinati dal suo degno successore Renzi decidano di pagare solo l’11% delle tasse chieste dallo Stato oppure solo l’11% delle cartelle esattoriali dell’Agenzia delle Entrate e di Equitalia. Sarebbe un patto equo: se lo Stato non mi restituisce tutto quello che mi spetta, allora io non sono tenuto a dare tutto quello che lo Stato mi chiede e mi obbliga a pagare».
È quanto scrive su Facebook il presidente di Fratelli d’Italia, Giorgia Meloni.
