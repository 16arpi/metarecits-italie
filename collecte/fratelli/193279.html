Medio Oriente: ferma condanna ad attacchi Iran

“I massicci e reiterati attacchi condotti dall’Iran contro Israele non possono che trovare la più ferma e decisa condanna di Fratelli d’Italia. L’immediata convocazione del vertice dei leader del G7 da parte del presidente Meloni ne attesta l’impegno a lavorare attivamente per trovare subito una soluzione politica e diplomatica volta, da una parte, ad evitare ulteriori destabilizzazioni e violenze nella delicata area mediorientale e, dall’altra, a ristabilire le condizioni per una pacifica convivenza.
Al tempo stesso, plaudiamo alla tempestività con cui il Ministro dell’Interno Piantedosi ha provveduto a  convocare il Comitato nazionale per l’ordine e la sicurezza pubblica, essendo chiaro che la grave tensione internazionale suggerisce di riservare grande attenzione anche alla sicurezza interna e alla protezione degli obiettivi sensibili nel nostro Paese”.
Lo dichiara il capogruppo di Fratelli d’Italia alla Camera dei deputati, Tommaso Foti.
