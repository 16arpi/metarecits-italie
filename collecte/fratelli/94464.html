Butti: Monti e PD devono fare chiarezza su 3,9 mld erogati

Il Monte dei Paschi di Siena ha messo in atto operazioni rivelatesi fallimentari acquistando ‘titoli derivati tossici’; per tentare di nascondere sotto il tappeto i danni irreparabili compiuti dalla banca il governo ha erogato 3,9 miliardi di euro di aiuti di Stato attraverso i Monti bond.
  
Il partito democratico e Monti devono fare piena chiarezza; mi meraviglio di come Monti che ultimamente sta mostrando le sue particolari doti nello sparare a zero sugli avversari politici, non abbia nulla da dire al riguardo. Le banche tornino ad occuparsi dell’economia reale e ad erogare credito a imprese e famiglie.
 
E’ quanto dichiara il senatore di ‘Fratelli d’Italia Centrodestra Nazionale’, e capogruppo in commissione di Vigilanza Rai, Alessio Butti.
