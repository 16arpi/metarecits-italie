Sanità, Fratelli di Italia chiede commissione di inchiesta su gestione De Luca in Campania: lunedì conferenza stampa

“Decessi, arresti, clientele e lottizzazioni: un dossier sulla malasanità in Campania è alla base della richiesta depositata dal Questore della Camera dei Deputati Edmondo Cirielli (Fratelli di Italia) per l’istituzione di commissione parlamentare di inchiesta sul funzionamento e sulla gestione del servizio sanitario in Campania – si legge in una nota -. Il dossier sulla malasanità campana durante gli anni della gestione del governatore Vincenzo De Luca sarà presentato lunedì 30 luglio 2018, alle ore 10,30, in una conferenza stampa che si terrà nella sede di FdI (Fondazione ex Alleanza Nazionale) in via Roma 28 a Salerno”. Alla conferenza stampa parteciperanno, oltre all’on. Edmondo Cirielli, promotore dell’iniziativa parlamentare, Antonio Iannone, senatore di Fratelli di Italia e tutti i dirigenti provinciali di FdI.
