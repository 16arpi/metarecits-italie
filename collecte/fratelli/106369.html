Migranti, Meloni: Navi Ong principale causa morti in mare, magistratura faccia chiarezza su strage e persegua responsabili

“Una delle solite Ong causa una strage di immigrati al largo delle coste libiche. Questa volta ci sono i video a dimostrarlo, ma purtroppo è una costante: le navi delle Ong attirano i barconi dei disperati e diventano la principale causa delle morti in mare degli immigrati. Chiediamo alla magistratura di fare chiarezza su questo gravissimo episodio e di perseguire i responsabili. L’unica strada per impedire le tragedie in mare è bloccare la partenza dei gommoni. Chi non lo fa è complice”.
Lo scrive su Facebook il presidente di Fratelli d’Italia, Giorgia Meloni.
