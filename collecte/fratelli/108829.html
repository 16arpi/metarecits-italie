Firenze, blitz nell&#8217;immobile occupato, Donzelli: Dentro i clandestini, fuori i proprietari usurpati e tassati

Tensione al sopralluogo di Donzelli (Fratelli d’Italia) in via Bronzino: “Comune incapace di tutelare legalità: interverrò in ogni sede”
>>IL VIDEO DELL’INTERVENTO DEI CARABINIERI: https://www.facebook.com/votadonzelli/videos/10155623100440662/
>>FOTO VIDEO E DOCUMENTI DEL SOPRALLUOGO: https://drive.google.com/open?id=1u9bP7dPvW8hySwOKwntwQfhC0L7d_cQS
Un immobile occupato da tre anni e mezzo e i proprietari che non possono utilizzarlo. Succede in via Bronzino a Firenze, a pochi passi dal centro, dove questa mattina ha effettuato un sopralluogo insieme ai rappresentanti della proprietà il deputato di Fratelli d’Italia Giovanni Donzelli: “E’ assurdo che in una nazione civile delle persone, per lo più immigrati e clandestini insieme anche ad alcuni bambini, occupino un immobile e i proprietari non ci possano entrare – ha detto – ancora una volta il Comune di Firenze non ha risposto agli appelli per il ripristino della legalità: il Pd e gli amici di Renzi preferiscono tutelare gli abusivi aiutati da movimenti organizzati”.

“Oggi sulla vicenda – ha spiegato Donzelli – pende un’azione legale che avrà la sua prossima udienza l’11 giugno. Nel frattempo i proprietari, mentre gli occupanti godono del bene, continuano a pagare sull’immobile tasse salatissime. Durante il sopralluogo – ha aggiunto – abbiamo chiamato le forze dell’ordine per consentire ai proprietari di verificare le condizioni dell’edificio, già ritenute pericolose e inagibili nelle precedenti ispezioni. Dopo alcuni minuti di tensione neanche loro hanno potuto aiutarci. Da parte mia interverrò in ogni sede per garantire la legalità e ripristinare questo legittimo diritto – conclude Donzelli – non è accettabile che lo Stato non faccia rispettare la legge”.



