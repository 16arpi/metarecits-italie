Formello: Martelloni per Fratelli d’Italia

In occasione del prossimo consiglio comunale sarà costituito a Formello il gruppo “Fratelli d’Italia”, espressione del nuovo partito fondato da Meloni- Crosetto. E’ di oggi la notizia della prossima costituzione del gruppo consiliare Fratelli d’Italia nel comune di Formello. Sonia Martelloni, consigliere comunale di minoranza, lascia il PDL da dirigente provinciale e aderisce al nuovo partito: “Era da tempo che nel PDL chiedevamo un’inversione di rotta, un rinnovamento della classe dirigente che in questi anni ha dimostrato il fallimento delle proprie decisioni politiche con risultati visibili a ciascuno di noi, come nel caso Lazio.  Tutto questo non ha fatto altro che allontanare i cittadini dalla politica e dai politici. In Fratelli d’Italia ho visto l’opportunità di poter fare politica in maniera dignitosa e pulita; credo che Giorgia Meloni  farà tornare il popolo italiano alla partecipazione attiva nella vita politica del proprio paese.” Gli interessati  possono reperire tutte le informazioni, i contatti e le date dei banchetti che si terranno a Formello consultando il contatto facebook FRATELLI D’ITALIA FORMELLO.
