Comuni, Cirielli: Iniziativa legislativa per garantire servizi essenziali nei territori in via di spopolamento

“C’è un tema, legato  alla necessità di garantire nei piccoli Comuni in via di spopolamento e desertificazione servizi essenziali quali istruzione primaria, assistenza sociale e sanitaria, che il Parlamento, nella legislatura appena avviata, dovrà affrontare”: a lanciare l’appello è Edmondo Cirielli, Questore della Camera Dei Deputati  e presidente della Direzione nazionale di Fratelli di Italia, citando il caso del Comune di Ostigliano, in provincia di Salerno, dove l’anno scolastico 2018-2019 partirà con soli 9 iscritti all’intero ciclo di scuola primaria”.
“Dobbiamo lavorare per individuare una soluzione legislativa che tenga insieme la difesa delle identità territoriali e spending review, senza privare le comunità, anche in fase di desertificazione, di servizi essenziali” spiega Cirielli
“La Campania e in particolare l’area del Parco del Cilento vivono di più altri territori questa emergenza. Mi farò promotore, sperando di raccogliere l’adesione di altri parlamentari campani, di un’iniziativa legislativa che affronti il tema dei piccoli Comuni senza demagogia campanilistica ma puntando a offrire una soluzione concreta al problema” conclude il Questore Cirielli
