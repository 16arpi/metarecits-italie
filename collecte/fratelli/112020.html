Difesa, Cirielli: Per ministro Trenta forze armate sono stipendificio. Nessun investimento in addestramento e innovazione tecnologica

“Sorprende che il ministro della Difesa, Elisabetta Trenta, si dichiari soddisfatta perché non ci saranno tagli importanti sul comparto difesa. Evidentemente, il ministro considera le forze armate semplicemente uno stipendificio”. Lo afferma in una nota Edmondo Cirielli, Questore della Camera dei Deputati e parlamentare di Fratelli di Italia.
“Al contrario di quanto afferma il ministro Trenta, questo governo non investe né sull’addestramento dei militari né sul potenziamento tecnologico degli apparati militari. Ogni altro datore di lavoro che non assicuri ai propri dipendenti formazione e innovazione andrebbe incontro ad azioni penali” – spiega Cirielli
“Non investire su addestramento e innovazione tecnologica espone non solo l’Italia a pericoli ma gli stessi militari a gravi rischi per la propria sicurezza personale. E questo è inaccettabile per chi sacrifica per la propria vita per la Nostra libertà e difesa della Patria”- conclude Cirielli
