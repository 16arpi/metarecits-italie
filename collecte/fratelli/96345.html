Giorno della memoria, La Russa: FdI fa proprie parole Napolitano. Disgustosi recenti episodi contro comunità ebraica

“Il Presidente Giorgio Napolitano, con la sua consueta puntualità, ci invita oggi a vigilare contro ogni fenomeno di antisemitismo, di razzismo e di violenza contro gli innocenti e gli indifesi. Il gruppo di Fratelli d’Italia fa proprie le parole del Capo dello Stato e si unisce a quelle del Presidente della Camera nell’esprimere solidarietà alla comunità ebraica di Roma, anche con riferimento agli episodi disgustosi di questi giorni. E’ doveroso essere vicini alla comunità, al presidente Riccardo Pacifici e personalmente al mio amico Walker Meghnagi, capo della comunità ebraica milanese.
  
L’ultimo pensiero vorrei rivolgerlo a quel lungo elenco di italiani scritti nell’elenco dei giusti a Gerusalemme e che rispecchiano non una ma tutte le posizioni culturali e politiche del nostro Paese. Penso in particolare a Giorgio Perlasca che ho avuto l’onore di conoscere e che in Ungheria, facendo finta di essere un ambasciatore spagnolo salvò oltre 5 mila ebrei dalla deportazione. A quegli uomini  ‘giusti’ va oggi nelgiorno della Memoria il mio pensiero che rinnoverò nella giornata del 10 febbraio quando ricorderemo le foibe e i martiri italiani assassinati”. Così Ignazio La Russa, presidente di Fratelli d’Italia intervenendo in aula nella giornata della Memoria.
Roma, 27 gennaio 2014
