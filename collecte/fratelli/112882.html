Difesa, FdI: Tofalo si scusi, forze armate meritano rispetto

Le ha esposte a pubblico ludibrio
“Il sottosegretario alla Difesa Angelo Tofalo si scusi immediatamente perché non c’è nulla di ironico nel video da lui pubblicato. E’ stata un’uscita infelice e dalla quale traspare una scarsa considerazione verso il personale delle Forze Armate. Gli uomini e le donne in divisa hanno liberamente espresso un pensiero verso un provvedimento che riguarda la loro vita professionale e non possono per questo essere esposti allo scherno della rete, soprattutto da un sottosegretario alla Difesa che dovrebbe tutelarli e non esporli a pubblico ludibrio. Fratelli d’Italia chiede le immediate scuse e la rimozione del video. Le Forze Armate meritano rispetto”.
Lo dichiarano i componenti di Fratelli d’Italia delle commissioni Difesa di Camera e Senato Salvatore Deidda, Wanda Ferro e Isabella Rauti.
