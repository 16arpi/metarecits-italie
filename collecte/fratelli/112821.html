Autonomia, Osnato: Sorpresi da parole Ministro Stefani

Forse serviva solo bandierina da sventolare in campagna elettorale?
“Siamo sinceramente sorpresi delle parole del Ministro Stefani di oggi in commissione Bicamerale sul federalismo fiscale. Da mesi, sentiamo parlare di queste intese e di quanto esse saranno benefiche rispetto al futuro dell’Italia e, oggi, sorprendentemente sentiamo che queste intese non ci sono e, anzi, sono in alto mare. Non sappiamo come verrà coniugata la supposta autonomia con l’interesse nazionale preminente in tema di scuola, giustizia, energia, grandi infrastrutture…, non sappiamo come verranno individuati i LEP e i costi standard e soprattutto non sono chiari i ruoli di comuni, province e città metropolitane che per Fratelli d’Italia devono essere i veri protagonisti della riforma. Forse serviva solo una nuova bandierina da sventolare in campagna elettorale?”
Lo dichiara Marco Osnato, deputato di Fratelli d’Italia e capogruppo in commissione Finanze.
