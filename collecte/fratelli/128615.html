Energia, Zucconi: Governo in Aula a riferire su crisi energetica

“Stamattina i concessionari balneari sono scesi in piazza a tutela della loro sopravvivenza mentre ieri era stato il turno dei pescatori, anche loro costretti a interrompere la loro attività per protestare contro il rincaro dei carburanti. Il presidente Draghi ha invitato a non rimanere fermi con una pandemia, una guerra e una crisi energetica ma oggi i lavori parlamentari finiranno alle 14 a causa di un’informativa che non ci sarà più. La maggioranza non dia colpe all’opposizione: FDI è disponibile a rimanere altri giorni della settimana in Aula per lavorare e trovare delle soluzioni. Siamo di fronte ad un quadro drammatico che non deve levare al Parlamento e al Governo la possibilità dare risposte. Fratelli d’Italia chiede al governo di non arrestare l’edilizia con improbabili riforme del catasto e di venire in Aula a riferire come intende intervenire sulla crisi economica ed energetica e per bloccare la scomparsa di interi settori nel nostro turismo”. 

Così Riccardo Zucconi, deputati do Fratelli d’Italia intervenendo in Aula.

