Elezioni, Rosa: La campagna elettorale dei candidati Pd &#8216;finanziata&#8217; dalla regione Basilicata

“Sta andando in scena in questi giorni l’ennesimo scempio politico e istituzionale, che ha come protagonisti persone senza vergogna e senza pudore. Non è chiaro, ad esempio, a quale titolo il candidato del centrosinistra Guido Viceconte, in aperta campagna elettorale, si sia seduto al tavolo dei relatori in un evento organizzato da Sviluppo Basilicata, società per azioni con unico azionista la Regione Basilicata.

Ce lo dirà il presidente della Regione Pittella, al quale abbiamo presentato un’interrogazione per chiedere conto di quanto successo. Ormai ogni occasione è buona per occupare gli spazi e per fare campagna elettorale in maniera scorretta e fuori da ogni logica politica e istituzionale. Un atteggiamento da usurpatore della cosa pubblica, che ci lascia interdetti e senza parole. Ma in fondo questo è il sistema Pd in Basilicata: quasi un’occupazione militare”.
Lo ha detto Gianni Rosa, candidato di Fratelli d’Italia al Senato.
