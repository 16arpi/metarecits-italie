Germania, Meloni: Situazione fuori controllo, chi non si integra e rispetta leggi va rispedito a casa

«Un profugo afgano ha assalito con un’ascia, invocando Allah, i passeggeri di un treno in Germania, ci sono diversi feriti. Ora ci racconteranno che è solo uno squilibrato, come hanno fatto con il tunisino che ha compiuto la strage di Nizza, e che l’Islam non c’entra. La verità è che la situazione è ormai fuori controllo per l’inettitudine di chi ci governa in Italia e in Europa. Chiediamo sicurezza nelle nostre città, chi non è in grado di integrarsi e adattarsi alle leggi e alla cultura europea va rispedito a casa sua».
Lo scrive su Facebook il presidente di Fratelli d’Italia, Giorgia Meloni.
