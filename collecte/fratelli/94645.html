Meloni: Germania separa attività commerciali da finanziarie

Dopo l’iniziativa di Francia e Regno Unito, anche la Germania ipotizza la separazione delle banche commerciali dalle banche d’investimento e d’affari. Una proposta che in Italia solo Fratelli d’Italia ha inserito nel proprio programma
  
e che da tempo viene sostenuta con forza dai suoi esponenti, con l’obiettivo di vietare per legge agli istituti di credito di giocare d’azzardo in speculazioni i risparmi di famiglie e imprese. Ancora una volta è testimoniata la bontà dei programmi di un partito come Fratelli d’Italia, che basa la sua esistenza su delle proposte serie e concrete da realizzare per il bene della Nazione, a fronte della disattenzione della quasi totalità dello scenario politico, più abituato a concepire la politica per spot più o meno realizzabili.
 
E’ quanto dichiara Giorgia Meloni, fondatore di Fratelli d’Italia.
