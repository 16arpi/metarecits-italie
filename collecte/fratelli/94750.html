Lazio. Filini a Bersani: ironia su moneta dimostra ignoranza

Con la sua ironia sulla moneta complementare Bersani dimostra una grave ignoranza in temi economici e monetari e mi chiedo come un’Italia guidata da un leader così incompetente possa uscire mai dalla crisi del debito sovrano. È appena il caso di ricordare al disinformato Bersani alcuni esperienze in tutto il mondo, come il Wir in Svizzera, il Bristol Pound in Inghilterra, l’Ithaca Hours nello Stato di New York, il Plenty nella Carolina del nord, il Berkshares in Massachussets e numerose tante altre sparse per il globo, per non parlare dello Scec in Italia: un esperimento nato dal basso che si sta diffondendo a macchia d’olio.
  
Per questo motivo la proposta di una moneta complementare regionale deve essere studiata e approfondita con attenzione perché rappresenta la possibilità di integrare quel potere d’acquisto che l’Euro ha perso grazie alle politiche sbagliate imposte dalla Germania.
 
È quanto dichiara Francesco Filini, candidato di Fratelli d’Italia al Consiglio Regionale del Lazio.
