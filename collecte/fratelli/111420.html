Libia, Delmastro: Defezione Haftar a Palermo conferma inadeguatezza Governo

“Se la defezione del generale Haftar dalla Conferenza di Palermo dovesse essere confermata, saremmo di fronte ad un fallimento annunciato di questo vertice internazionale organizzato dall’Italia e alla conferma dell’inadeguatezza del Governo. L’assenza di Haftar indebolisce il ruolo dell’Italia nel delicato dossier libico e rafforza quella di altre Nazioni, a partire dalla Francia. In ogni caso, Fratelli d’Italia si augura che questa defezione possa essere scongiurata e che il vertice abbia ugualmente successo perché in ballo c’è la difesa dell’interesse nazionale italiano”.
Lo dichiara il deputato Andrea Delmastro, responsabile Esteri di Fratelli d’Italia e capogruppo in Commissione Esteri alla Camera.
