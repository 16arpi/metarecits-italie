Covid, Frassinetti: nostre proposte su scuola andavano accolte 2 anni fa

“Il ministro Bianchi spieghi come mai non siano ancora stati installati i sistemi di aerazione nelle scuole e perché non siano ancora state distribuite agli studenti e al personale scolastico gratuitamente le mascherine FFP2 così come era stato annunciato. Inoltre, se ci sono ancora troppe classi in DAD dipende anche dalle comunicazioni contraddittorie del Ministero, dai protocolli troppo complicati e dalla carenza degli organici COVID. Duole anche constatare che se le proposte di Fratelli d’italia fossero state prese in considerazione già 2 anni fa ora non saremmo in questa situazione  così caotica”.

Così il deputato di Fratelli d’Italia Paola Frassinetti, vicepresidente della commissione Cultura della Camera e responsabile del dipartimento istruzione, intervenendo in commissione durante l’audizione del ministro dell’Istruzione Bianchi.
