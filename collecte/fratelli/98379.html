Terrorismo, La Russa: Se islam moderato esiste, contrasti terrorismo

“Non tutti i fedeli all’Islam sono terroristi o sono a loro vicini ma è altrettanto vero che tutti questi terroristi sono islamici. Se il mondo islamico moderato esiste non si faccia sentire e vedere solo durante le manifestazioni…

…di solidarietà ma deve contrastare nel quotidiano i terroristi. Purtroppo c’è una componente molto ampia degli islamici che considera doveroso fare la guerra al mondo occidentale e ai cristiani. Per noi il primo modo di resistere è quello di difendere la nostra identità: ogni volta che togliamo un crocifisso, ogni volta che non facciamo fare un presepe, facciamo credere al fondamentalismo che può vincere”.
Lo ha detto Ignazio La Russa, deputato di Fratelli d’Italia-Alleanza Nazionale intervenendo a ‘L’Aria che Tira’.
