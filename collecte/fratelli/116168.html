Mafia Capitale, Rampelli: Giustizia per Roma

“Giustizia per Roma.  Chi ha tratto benefici da Mafia Capitale, lo stigma infamante gettato su un’intera comunità, oggi non ha più nessuna copertura né ha più quei consensi facili raccolti sulla reazione emotiva a un’accusa bestiale.
Il ‘marchio’ mafia capitale ha fruttato notorietà, fortune politiche, perfino facili carriere per dilettanti allo sbaraglio.
E ha punito i cittadini romani, indotto istituzioni nazionali e grandi aziende a fuggire altrove, menomato un’immagine di efficienza e prestigio che aveva attraversato i secoli.
A Roma il malaffare c’è e va stroncato senza pietà, ma non è mafia. Le bande che hanno messo in moto la macchina delinquenziale che ha sommerso Roma nel fango chieda scusa alla città e sconti le sue condanne fino in fondo. Chi si è fatto facile pubblicità sulla pelle di Roma si faccia un esame di coscienza. Ci vorranno decenni per restaurare l’immagine della capitale”.
E’ quanto dichiara in una nota Fabio Rampelli, vicepresidente della Camera e deputato di Fdi.
