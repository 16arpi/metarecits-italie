Pil, a Busto Arsizio maxi evento di FdI nel cuore del nord produttivo. In oltre 1500 al Malpensafiere per Giorgia Meloni

Busto Arsizio, tra i cuori del Nord produttivo, risponde all’appello di Giorgia Meloni: saranno oltre 1500 gli imprenditori, gli esponenti delle categorie produttive e della società civile che stasera, alle ore 20.00, si ritroveranno al Centro Congressi MalpensaFiere di Busto Arsizio in provincia di Varese per una serata-evento dedicata al Nord produttivo e industriale tradito dai provvedimenti economici del Governo gialloverde.
“La cena delle sfide”: questo è il titolo della manifestazione organizzata da FdI e che ha l’obiettivo di tracciare le linee programmatiche per rimettere al centro dell’agenda la difesa del sistema produttivo italiano, l’urgenza di tagliare le tasse con la flat tax e l’emergenza lavoro.
Sfide che Fratelli d’Italia ha raccolto, anche in vista delle prossime elezioni europee del 26 maggio, per far uscire l’Italia dalla recessione certificata dall’Istat e rilanciare la crescita.
