Referendum, Meloni: &#8220;no, grazie&#8221; a riforma Renzi che non introduce tetto alle tasse in Costituzione


«Noi diciamo “no, grazie” alla riforma di Renzi perché non introduce un tetto alla tasse in Costituzione. Il livello della pressione fiscale in Italia è diventato insostenibile per cittadini e imprese, rasenta l’esproprio, soffoca l’economia e impedisce lo sviluppo. Oggi lo Stato stabilisce la spesa e poi decide come recuperare le risorse. Il rapporto va invertito: prima si decide quante tasse si possono chiedere ai cittadini, poi si stabilisce la spesa. Noi vogliamo introdurre in Costituzione un tetto alle tasse al 35% nel rapporto tra entrate tributarie e Pil».
Lo scrive su Facebook il presidente di Fratelli d’Italia, Giorgia Meloni, nell’ambito della campagna adesioni al comitato “No, Grazie”, al quale hanno aderito oltre 200 tra sindaci, presidenti di Regione e amministratori locali.
