L.elettorale, Delmastro: Qualche caporale centrodestra getta maschera

“Qualche caporale del centrodestra getta la maschera e ammette di rimpiangere il proporzionale per superare il “bipolarismo bastardo”. Rinnegare il bipolarismo, che è tratto costitutivo del Centrodestra è grave, condannare all’ingovernabilità l’Italia è peggio, soprattutto se lo si fa per il recondito sogno di governare con la sinistra.
Fortunatamente questi caporali hanno sempre una inconsapevole vena umoristica: a rigor di etimo il “bastardo” è l’ibrido, cioè l’attuale governo e il sogno inconfessabile di quei finti uomini di Centrodestra che vogliono continuare a governare con il Pd. Fdi difenderà il bipolarismo dal ritorno al passato vagheggiato dagli ibridi di tutti gli schieramenti”.
Lo dichiara Andrea Delmastro, deputato di Fratelli d’Italia.
