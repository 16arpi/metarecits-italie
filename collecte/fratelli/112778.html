Banche, Osnato: Fratelli d&#8217;Italia rivendica primogenitura su commissione inchiesta

“Fratelli d’Italia rivendica con forza la primogenitura nella richiesta di commissione d’inchiesta sulle banche. Dobbiamo prendere atto che la precedente commissione si sia rivelata totalmente fallimentare e per questo motivo ora richiediamo maggiore trasparenza sui debitori insolventi e sui manager e gli amministratori coinvolti. Occorre dotare la magistratura di efficaci strumenti per recuperare i beni sottratti ai risparmiatori. Infine, FdI ritiene fondamentale intervenire sui crediti deteriorati, derivati e finanziamenti “baciati” ed esercitare un maggiore controllo sulle agenzie di rating, con la concessione di maggiori poteri di indirizzo al Ministero dell’Economia”.
È quanto ha dichiarato il deputato di Fratelli d’Italia e capogruppo in Commissione Finanze, Marco Osnato.
