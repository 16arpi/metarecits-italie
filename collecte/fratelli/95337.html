Basilicata. FdI: Nasce la costituente cittadina di Venosa

«Non poteva certo mancare la storica città di Venosa nel radicamento territoriale di Fratelli d’Italia di Basilicata. Nasce grazie ad un gruppo di volontari la Costituente cittadina rappresentata dal portavoce Michel Duino oltre dagli amici Adriano Catino, Teresa Dipietro, Anna Natale, Vincenzo Pippa, Agostino Scoca, Flavio Scuderio, Vincenzo Urbisaglia. Di certo la costituente venosina saprà dire ed operare al meglio rappresentando in pieno i valori che da sempre ci contraddistinguono. A loro è delegata la politica di Fratelli d’Italia e la traduzione pratica che la buona politica fatta per i cittadini è possibile. Sicuri del loro impegno, della loro passione civica auguriamo un ottimo lavoro per Fratelli d’Italia ma sopratutto per la Città di Venosa, fiore all’occhiello del “bene comune” e di un futuro centrodestra radicato nel territorio e credibile agli occhi dei cittadini».
  
 
È quanto dichiarano Gianni Rosa, Mario Venezia e Dino Bellettieri, esponenti di Fratelli d’Italia Basilicata.
Potenza, 15 giugno 2013
