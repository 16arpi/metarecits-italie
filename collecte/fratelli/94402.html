Rampelli: Monti laqualunque passerà alla storia per le sue retromarce

Ormai ‘Monti Laqualunque’ si distingue dal suo alter ego cinematografico ‘Cetto’ solo per il loden e per il linguaggio flemmatico. Le contraddizioni populistiche, però, sono le stesse. In particolare passeranno alla storia le improvvise retromarce del Prof. Monti: dal balletto sulla sua candidatura al dietrofront sull’Imu, dall’equidistanza dai poli trasformatasi in inciucio con Bersani alla novità di voler rivedere la riforma  Fornero. Se ‘Monti Laqualunque’ vuole togliere l’Italia dalle mani degli incapaci, inizi lui a farsi da parte. Rinunciando anche alla carica di Senatore a vita, ottenuta solo perché era persona al di sopra delle parti. Un altro ripensamento, appunto.
 
E’ quanto dichiara il deputato di ‘Fratelli d’Italia Fabio Rampelli.
