Nasce in Consiglio regionale del Veneto l&#8217;Intergruppo per la Cultura Rurale.

Su iniziativa di Sergio Berlato, Presidente della terza Commissione permanente del Consiglio regionale del Veneto, è stato costituito presso il Consiglio regionale l’Intergruppo per la Cultura rurale. L’Intergruppo per la Cultura rurale è composto da Consiglieri regionali che, pur continuando ad aderire a diversi gruppi politici, sia di maggioranza che di opposizione, hanno deciso di far parte di un Intergruppo tematico che ha come obiettivo prioritario la difesa e la promozione della Cultura rurale e di tutte le attività che ne sono portatrici. Le attività portatrici della Cultura rurale – ha commentato il Presidente Sergio Berlato rappresentano in tutta Italia numerosi milioni di persone che lavorano, producono reddito, pagano le tasse, creano occupazione, tramandano di generazione in generazione tutti i valori che affondano le loro radici nella Cultura rurale, che è parte fondamentale della nostra storia e delle nostre tradizioni. L’Intergruppo per la Cultura Rurale si prefigge di difendere i Valori di cui la Cultura rurale è portatrice, promuovendoli nei confronti dell’opinione pubblica. All’Intergruppo per la Cultura rurale hanno già aderito ben 31 Consiglieri regionali – ha annunciato il Presidente Sergio Berlato – ma contiamo che ad esso possano aderire, nelle prossime settimane, anche altri consiglieri regionali in modo da creare un gruppo di coordinamento che affronterà preventivamente tutti i provvedimenti che riguardano le attività portatrici della Cultura rurale, prima che gli stessi siano posti all’attenzione delle Commissioni e dell’Aula consiliare. Se pensiamo che l’Intergruppo degli animalisti ha raccolto l’adesione di soli tre consiglieri regionali sui 51 presenti in Consiglio regionale – ha concluso il Presidente Sergio Berlato – riteniamo che le attività portatrici della Cultura rurale possano sentirsi ben rappresentate e ben difese in Consiglio regionale del Veneto -.Ufficio stampa dell’Intergruppo per la Cultura rurale Presso il Consiglio regionale del Veneto
Venezia, li 30 maggio 2017
