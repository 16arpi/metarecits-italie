Cina, Meloni: Macron, Merkel e Juncker ci fanno la morale, poi incontrano e trattano con il presidente cinese

«La Cina è buona solo se tratta con Francia e Germania! Dopo averci fatto la morale per la Via della Seta, oggi Macron, Merkel e Juncker incontrano il presidente cinese per trattare i loro affari in chiave anti italiana. La Francia ieri ha chiuso un accordo di 30 miliardi per la vendita degli Airbus ai cinesi (altro che arance rosse!), mentre da anni la Cina è il primo partner della Germania. L’Europa non può più essere il cortile di casa di Merkel e Macron: vogliamo trasformarla in una confederazione di Stati liberi e sovrani, capace di affrontare i grandi temi della nostra epoca, compreso un sano e corretto rapporto con la Cina per tutelare le nostre imprese e il nostro interesse nazionale».
È quanto scrive su Facebook il presidente di Fratelli d’Italia, Giorgia Meloni.
