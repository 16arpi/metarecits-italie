Eur spa, Rampelli: Question time di domani al Ministro Padoan su vendita&#8230;

…PATRIMONIO ARCHITETTURA RAZIONALISTA. Il via libera alla vendita del patrimonio immobiliare, deciso ieri dall’assemblea degli azionisti dell’Eur Spa, e la salvaguardia dei posti di lavoro, sono al centro del question…

…time di domani del capogruppo di Fratelli d’Italia-Alleanza nazionale Fabio Rampelli al ministro dell’Economia e delle Finanze Pier Carlo Padoan.
         “Non si possono mettere a repentaglio- ha spiegato Rampelli-  il patrimonio culturale italiano e i posti di lavoro per chiudere un’opera nebulosa, dai costi stellari, di cui l’archistar Fuksas dovrebbe rispondere in termini di danni erariali e che i soci del Mef e del Campidoglio avevano finanziato per realizzare un Centro congressi che fosse pari alla notorietà internazionale del Centre Pompidou e del Guggenheim Museum”.
“Niente che per dimensioni – ha osservato – possa essere oggi scaricato sui cittadini romani e sui dipendenti di una delle poche aziende pubbliche sane e in attivo. Non ci conforta la rassicurazione del pres. Borghini sul Colosseo Quadrato. Siamo contrari alla vendita di tutto ciò che fa parte del patrimonio razionalista, archivio e musei compresi, perché il pareggio economico è dato dalla gestione di questo patrimonio immobiliare che consente un’efficace manutenzione degli edifici e degli enormi spazi verdi. Si tratta di beni che non possono essere considerati nella disponibilità dell’Eur Spa in quanto vincolati da precise leggi”.
“Sarebbe un oltraggio alla nostra memoria storica e culturale – ha concluso Rampelli- difficilmente spiegabile alla comunità italiana e internazionale vere cultrici dell’architettura monumentale del ‘900”.
