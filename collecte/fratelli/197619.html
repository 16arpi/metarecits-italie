Trump: vittoria come quella di Meloni

“Donald Trump ha vinto ed è diventato il 47esimo presidente degli Stati Uniti. Una vittoria che somiglia molto a quella di Giorgia Meloni di due anni fa, dei cittadini di buonsenso che vogliono città più sicure, un efficace contrasto all’immigrazione illegale e la difesa dei confini, più tutele per le famiglie e la maternità, che chiedono sostegni per chi lavora e per coloro che producono lavoro e ricchezza. Per mesi abbiamo subito la campagna mediatica dei media orientati, verso sinistra naturalmente, che dipingevano un’America che non esiste, quella di Hollywood e delle star della musica pop, e che alla fine appunto si è palesata minoranza nelle urne. Sono loro i primi ad essere sconfitti, espressione di quella sinistra tutta ideologie e radicalismi da sempre nemica delle libertà, siano essa economiche o sociali. Dall’Italia  all’Unione europea fino agli Usa i conservatori si confermano forza di governo”.
Lo dichiara il presidente dei senatori di Fratelli d’Italia, Lucio Malan.
