Fosse Ardeatine, Rampelli: Roma città sacra subì orrore della violenza nazista

“Roma città aperta e città sacra subì l’orrore dell’occupazione nazista con le brutalità dell’eccidio delle Fosse Ardeatine e delle deportazioni di ebrei romani. Un dolore che ogni anno si rinnova nella memoria dei trucidati e della violazione della città sacra e della città aperta. Alle famiglie che hanno perso i loro cari e alla comunità ebraica il solidale abbraccio nell’impegno contro qualunque forma di razzismo, antisemitismo e violenza”. 
E’ quanto dichiara il vicepresidente della Camera dei deputati Fabio Rampelli di Fratelli d’Italia ricordando l’eccidio delle Fosse Ardeatine. 


