Coronavirus, La Russa: Sospendere limitazioni traffico in area B e C di Milano

“Trovo particolarmente tempestiva la ottima proposta del consigliere comunale milanese di Fratelli d’Italia Andrea Mascaretti di sospendere le limitazioni al traffico automobilistico nelle aree B e C di Milano al fine di evitare l’affollamento sui mezzi pubblici in città e consentire quindi il miglior rispetto delle norme di prevenzione dettate dalle istituzioni. Non vorrei che ancora una volta, magari per motivi di cassa, si ritardasse questa semplice ma doverosa misura che la giunta di sinistra, ad avviso di Fratelli d’Italia, deve immediatamente assumere”.
Lo dichiara Ignazio La Russa, senatore di Fratelli d’Italia.
