Utero in affitto, Varchi: Vittoria centrodestra in commissione sì a pdl Meloni

“Il centrodestra compatto, incassa la sua prima vittoria nella battaglia per la proposta di legge sulla maternità surrogata: la commissione Giustizia ha votato infatti per la Pdl Meloni come testo base in materia di utero in affitto. A favore si sono espressi Forza Italia, Lega, Coraggio Italia e parte del gruppo Misto. Resta abbinata anche la Pdl Carfagna, e ci aspettiamo ovviamente l’arrivo di emendamenti soppressivi, ma siamo molto soddisfatti di questo ulteriore passo avanti nella direzione di combattere il fenomeno dell’utero in affitto e ringrazio tutti i colleghi di cdx”. Lo dichiara Carolina Varchi, relatrice del provvedimento e capogruppo di Fratelli d’Italia in commissione Giustizia.
