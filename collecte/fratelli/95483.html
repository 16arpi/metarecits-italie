Rifiuti, Cirielli: Insostenibile situazione lavoratori Consorzi

 
«Mi associo alla protesta dei lavoratori dei Consorzi di Bacino della Regione Campania che, ormai, da mesi non percepiscono lo stipendio, ma continuano a garantire il servizio». 
Lo dichiara Edmondo Cirielli, deputato di Fratelli d’Italia e componente dell’Ufficio di Presidenza di Montecitorio. 
«Una vicenda – spiega – ormai insostenibile a causa dei ritardi e delle morosità dei Comuni che, pur riscuotendo regolarmente ieri la Tarsu, oggi la Tares, non pagano i canoni del servizio di raccolta, trasporto e smaltimento ai Consorzi e utilizzano questi soldi in maniera irresponsabile, per feste e Sagre. Presenterò un’interrogazione parlamentare per capire quali provvedimenti il Governo ha intenzione di adottare nei confronti dei Comuni e a tutela dei lavoratori che non possono giustamente più tollerare una simile situazione». 
Roma, 11 luglio 2013
