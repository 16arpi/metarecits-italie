Lavoro, Rizzetto: Bene Governo su Abramo Customer Care

“Dopo aver presentato una risoluzione e una interrogazione urgente al governo, Fratelli d’Italia esprime soddisfazione per la risposta del sottosegretario al Lavoro Claudio Durigon in merito alla vicenda che coinvolge 400 lavoratori della Abramo customer care di Crotone, che versano in grosse difficoltà dopo l’annullamento della proroga del loro contratto. Le rassicurazioni del sottosegretario circa la nostra richiesta di un tavolo che coinvolga tutte le parti in causa fanno ben sperare per il futuro dei dipendenti. Continuerò a seguire questa vicenda e sono felice di aver dato una mano a persone che, anche a causa del Decreto Dignità, hanno perso le speranze per il proprio futuro. Invito, infine, i Sindacati ad inviare quanto prima una formale richiesta di incontro al ministero del Lavoro”.
Lo dichiara Walter Rizzetto, deputato di Fratelli d’Italia e capogruppo FDI in commissione Lavoro.
