Grillo, Crosetto: Ad anti politica da bassifondi e camerieri Merkel FdI risponde con primarie e militanza coraggiosa

«Grillo dice di non essere democratico ma di essere contro i poteri forti. Lo dice da padrone di un partito, lo dice non avendo mai chiarito i rapporti di Casaleggio con poteri fortissimi e lo dice sbandierando un confronto democratico con i suoi iscritti che avviene attraverso uno strumento non verificabile: il suo blog. Noi, invece, sabato 22 e domenica 23 febbraio inaugureremo un vero ritorno al popolo, con le prime primarie vere del centrodestra. Lo faremo anche per definire la linea di Fratelli d’Italia su punti fondamentali, come l’euro.
  
E lo faremo per raccontare ai cittadini cos’è l’Italicum, perché contrasteremo Renzi, come abbiamo contrastato Letta e Monti, e perché cerchiamo con determinazione di costruire un partito di centrodestra serio e meritocratico. All’anti politica da bassifondi o all’arroganza dei camerieri della Merkel si risponde solo con una militanza coraggiosa».

È quanto dichiara il coordinatore nazionale di Fratelli d’Italia, Guido Crosetto.
Roma, 19 febbraio 2014

