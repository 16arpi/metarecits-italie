Collegato ambiente, Taglialatela: Voto favorevole perchè tutela ambiente&#8230;

…PRIMA DI TUTTO. “L’ attuazione delle norme attraverso i decreti è  nella responsabilità del Governo: abbiamo pertanto il timore che  ci possa essere un differimento nel tempo o addirittura un  tradimento dello spirito della legge”.

È quanto ha affermato  il deputato di Fratelli d’Italia-Alleanza nazionale Marcello Taglialatela in dichiarazione di voto sul collegato ambientale.
“Da domani in poi, – ha spiegato- è il Governo a essere sottoposto al nostro monitoraggio, per fare in modo che le norme contenute all’interno della legge vengano materialmente, concretamente e rapidamente attuate. Abbiamo inoltre la preoccupazione che si aggiunga nuova burocrazia per gli imprenditori, che già attualmente devono divincolarsi da norme che sono spesso contraddittorie e non sempre leggibili; norme che, qualche volta, sono sovrapposte con ulteriori norme regionali e comunali. Il testo non affronta in maniera in maniera completa ed esaustiva il problema dell’efficientamento energetico degli edifici pubblici e delle abitazioni”.
“Ma è evidente che – ha aggiunto- questo disegno di legge pone al centro l’affermazione di una cultura della tutela dell’ambiente e della sua qualità come obiettivo principale da raggiungere”.
“Ed è per questo motivo che – ha concluso Taglialatela- il gruppo di Fratelli d’Italia-Alleanza Nazionale ha dichiarato il suo voto favorevole”.
