Difesa: migliaia di richieste ma pochi posti nelle scuole militari. Li aumentiamo?

“Sono migliaia le richieste per entrare nelle 4 scuole militari in Italia: la Scuola Militare Francesco Morosini di Venezia, quella dell’Aeronautica Giulio Douhet di Firenze, l’Esercito con la Nunziatella di Napoli, e la Teuliè di Milano, ma i posti messi a bando sono sempre troppo pochi (neanche 200). Sono scuole d’eccellenza ed è superfluo sottolineare che non indirizzano solo a proseguire in una futura carriera militare o nelle Accademie, ma preparano ad affrontare qualsiasi percorso lavorativo e/o universitario. Un modello, se incentivato e sostenuto, che può contribuire ad abbattere l’abbandono scolastico e formare la classe dirigente d’Italia. Per questo motivo, abbiamo presentato una interrogazione in cui chiediamo al Governo quali sono le azioni della politica sulle scuole militari e se intende aumentare i posti a concorso visti i numeri crescenti dei richiedenti”, così Salvatore Deidda, Capogruppo di FdI con i colleghi di commissione Galantino e Russo 
