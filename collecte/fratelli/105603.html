Centrodestra, Meloni: Spero voglia vincere in Sicilia e in Italia, chi ha governato con Renzi non può essere nostro alleato

«Spero che si possa arrivare a una convergenza sulla candidatura di Nello Musumeci in Sicilia. Spero che una convergenza attorno alla candidatura di Nello, che è l’unica in campo e secondo noi la più autorevole, possa essere anche il preludio a una alleanza di carattere nazionale. Spero che in Sicilia come in Italia il centrodestra voglia vincere. Finora non sembra che tutti la vogliano ma speriamo che si cambi rotta. Noi come Fratelli d’Italia abbiamo già iniziato la campagna elettorale e io sarò nuovamente in Sicilia  domani e speriamo che gli altri vogliano convergere. Alfano? L’ho già detto: chi ha governato con Renzi non può essere nostro alleato. E penso che per noi sarebbe molto imbarazzante avere Alfano come alleato, a livello nazionale ma anche a livello regionale: una cosa è fare delle liste civiche di ispirazione, un’altra è pretendere di alleare il partito».
È quanto ha detto interpellata dai giornalisti alla Camera il presidente di Fratelli d’Italia, Giorgia Meloni.
