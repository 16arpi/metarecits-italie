Trivelle, Rampelli: Andare a votare e votare sì contro questo Governo di affaristi e speculatori



“Domenica 17 aprile i cittadini hanno la possibilità, votando sì al referendum, di liberare l’Italia dalle trivelle e dal governo Renzi. Un’occasione ghiotta per punire il Pd che, dopo essere stato travolto dagli scandali sulle banche è scivolato nei pozzi di greggio lucano, in un gigantesco intreccio di clientelismo e barili.
Per questo, il gruppo di  Fratelli d’Italia-Alleanza nazionale alla Camera dei deputati chiama a raccolta tutti coloro che vogliono  dare un messaggio chiaro all’inquilino pro-tempore di Palazzo Chigi. Un voto di merito: un sì  per impedire che le trivelle devastino i nostri mari, per favorire una diversa politica energetica; un sì politico contro Renzi e i suoi rapporti vischiosi con i poteri forti”.



È quanto dichiara il capogruppo di Fratelli d’Italia-Alleanza nazionale alla Camera dei deputati Fabio Rampelli.
