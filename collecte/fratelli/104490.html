Senato, Meloni: Alfano leale con Pd ma non con gli italiani

«A Governo e maggioranza non frega nulla dei problemi dell’Italia ma quando rischia di saltare una poltrona gli animi di questi partiti si scaldano subito. Per questo Alfano ci ha tenuto a sbandierare la sua lealtà nei confronti del Partito democratico: lui solo con gli italiani non è lealissimo, con tutti gli altri sì».
Lo ha detto il presidente di Fratelli d’Italia, Giorgia Meloni, intervenendo a “Un Giorno da Pecora” su Radio Rai Uno.
