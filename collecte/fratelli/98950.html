Gay, Rampelli: Da Dolce e Gabbana affermazioni di buon senso

“Comunità gay emette fatwa alla stregua di terroristi islamici” . “Dolce e Gabbana hanno espresso, sull’adozione di bambini da parte di coppie gay, posizioni di buon senso che fortunatamente sono…

…condivise da gran parte dei cittadini italiani e degli stessi omosessuali”. È quanto dichiara il capogruppo di Fratelli d’Italia-Alleanza nazionale Fabio Rampelli.
“La reazione sopra le righe di Elton John – ha aggiunto- è stata molto simile a quella che colpì mesi fa Barilla, quando in un’intervista promosse la famiglia tradizionale e fu poi costretto a ritrattare per salvare dal boicottaggio internazionale il marchio del noto pastificio, minacciato dalla comunità gay. Questo e molti altri episodi dimostrano quanto sia a rischio nelle democrazie occidentali la libertà di opinione, insidiata dalla pur doverosa lotta all’omofobia”.
“La lobby gay – ha concluso Rampelli – emette una vera e propria fatwa alla stregua dei terroristi islamici. È ora di farla finita con questa dittatura del pensiero omofilo come fosse la panacea dell’umanità. Rivendichiamo il diritto a esprimere la nostra ‘normalità’ senza per questo essere tacciati di omofobia”.
