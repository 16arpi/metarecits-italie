Debiti P.A., La Russa: rinvio CdM è un atto devastante e allucinante

“Il rinvio del Consiglio dei ministri fissato per varare il decreto sul pagamento dei debiti della Pubblica Amministrazione è un atto devastante e allucinante. Dopo aver annunciato con squilli di tromba questa misura Monti fa una marcia indietro dimostrando, con un’evidenza marcata, che il suo governo è un orpello incapace di far nulla. E’ la seconda clamorosa figuraccia dopo quella dei marò. Inoltre, ancora una volta si mostra tutta la subalternità alle burocrazie europee”.  
È quanto dichiara Ignazio La Russa, fondatore di Fratelli d’Italia.
Roma, 3 aprile 2013
