Scuola, Bucalo: Governo alimenta precariato

“E’ sconvolgente come questo governo agli slogan non abbia fatto seguire nessun atto concreto per la scuola. La notizia che i 40 mila pensionati non verranno sostituiti, Fratelli d’Italia l’aveva più volte anticipata e per evitare ciò, insieme alla collega Paola Frassinetti, avevamo anche presentato alcuni emendamenti, puntualmente bocciati. In uno di questi, prevedevamo la trasformazione dell’organico ‘di fatto’ in organico ‘di diritto’ su tutti i posti vacanti e disponibili rilevati. Invece di realizzare una seria politica di stabilizzazione, si preferisce alimentare il precariato, il tutto a danno degli studenti, a cui non si garantisce continuità didattica”.
Lo dichiara Carmela Ella Bucalo, deputato di Fratelli d’Italia e responsabile FDI del dipartimento scuola.
