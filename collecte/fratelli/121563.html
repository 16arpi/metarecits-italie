Cagliari, Fratelli d&#8217;Italia e Gioventù Nazionale: Un tricolore gigante in rappresentanza dei cittadini esasperati

Fratelli d’Italia e Gioventù Nazionale, questa sera, alle ore 18, orario di chiusura di bar e ristoranti, hanno calato dalla terrazza dal bastione un tricolore gigante per rappresentare i cittadini esasperati e in risposta alla vigliacca protesta di sedicenti indipendentisti che, l’altra notte, hanno bruciato una bandiera tricolore.
“La bandiera tricolore rappresenta il popolo e non un Governo che tutto fa meno che gli interessi degli italiani, come mettere all’indice e chiudere intere filiere produttive per cercare di frenare una pandemia la cui crescita è causata, soprattutto, della confusione dettata da questo Esecutivo”, così gli esponenti di Fratelli d’Italia e Gioventù Nazionale;
“Il Tricolore va rispettato e siamo qui per dimostrare – senza nasconderci – che l’Italia può farcela ad uscire dalla crisi, nonostante questo Governo e nonostante chi protesta agendo nell’ombra con gesti plateali quanto beceri che banalizzano le giuste proteste di categorie produttive di cui ascoltiamo le ragioni e ci facciamo portavoce. La bandiera italiana rappresenta tutti e oggi la mostriamo in tutta la sua bellezza”, concludono FdI e GN
