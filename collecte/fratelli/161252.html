Sanità, Foti: celebriamo lavoro svolto da professionisti del settore

“Oggi, in occasione della Giornata Nazionale delle Professioni Sanitarie, Sociosanitarie e del volontariato, celebriamo il lavoro svolto da questi professionisti che operano con abnegazione ogni giorno, spesso in situazioni estreme, a tutela dei cittadini.

Proprio per questo, è importante riconoscere e valorizzare il loro ruolo fondamentale nel garantire  cure di alta qualità ed accessibili per tutti i pazienti.

In questo giorno speciale, vogliamo ringraziare e celebrare tutti gli operatori sanitari che hanno lavorato e continuano a lavorare per assicurare il diritto alla salute e il benessere degli italiani, con passione, competenza e dedizione”.

Lo dichiara Tommaso Foti, capogruppo di Fratelli d’Italia alla Camera.
