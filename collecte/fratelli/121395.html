Recovery. Fazzolari: solidarietà a Polonia attaccata con scusa Stato di diritto

“Solidarietà al popolo polacco ancora una volta costretto a difendere la sua libertà e la sua indipendenza. Dopo l’aggressione nazista, l’invasione sovietica, la dittatura comunista, ora nel terzo millennio, la Polonia deve fronteggiare l’offensiva della sinistra europea che con la scusa dello ‘Stato di diritto’ vorrebbe piegare chi difende le radici classiche e cristiane e si oppone alla deriva immigrazionista volta a cancellare l’identità europea. Il coraggioso popolo polacco non si piegherà al ricatto degli omuncoli senza onore dell’eurosistema, che minacciano di bloccare le risorse del Recovery Fund a chi non si inginocchia all’omologazione mondialista. Normale che la Polonia valuti l’ipotesi di porre il veto sul Recovery Fund se le minacce continueranno. I nostalgici dell’Unione Sovietica sono avvertiti”. 
Lo dichiara il senatore di Fratelli d’Italia, Giovanbattista Fazzolari, responsabile nazionale del programma di FdI.
