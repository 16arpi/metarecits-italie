Lazio, Atac: più sicurezza per il personale

“Un elogio agli autisti che con senso del dovere richiamano al rispetto delle norme i passeggeri scorretti, nonostante si susseguano violente aggressioni fisiche e verbali con danni fisici e morali come quelle verificatesi tra ieri ed oggi. Un richiamo invece all’Atac e al Comune di Roma, affinché mettano in atto misure di sicurezza per proteggere il personale alla guida. Serve una procedura di richiesta aiuto che consenta agli autisti di contattare rapidamente la sala operativa dell’azienda per poi inoltrare la chiamata alle Forze dell’Ordine. Tutto deve poter essere fatto dall’interno della cabina di guida per evitare di esporsi ai comportamenti illegali o al mancato rispetto delle norme anti Covid19.I conducenti devono poter lavorare senza temere per la propria incolumità”. 
Così in un comunicato Fabrizio Ghera capogruppo di FdI alla Regione Lazio e Andrea de Priamo capogruppo di FdI al Comune di Roma.
