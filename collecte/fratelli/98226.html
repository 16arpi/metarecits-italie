Anci, Fidanza: Congratulazioni a Di Giorgi per nomina a vicepresidente

«Congratulazioni e buon lavoro al sindaco di Latina, Giovanni Di Giorgi, nominato Vice Presidente dell’ANCI. Si tratta di un significativo riconoscimento per un bravo amministratore e per Fratelli d’Italia-Alleanza Nazionale…

…che annovera tra le proprie fila centinaia di ottimi sindaci, assessori e consiglieri comunali. È dai territori che può ripartire la buona politica ed è dall’Anci che deve levarsi alta la voce dei comuni vessati e umiliati anche da questo governo. Estendo gli auguri di buon lavoro al neo Presidente della Commissione Turismo e Demanio marittimo di Anci, Francesco Acquaroli, sindaco di Potenza Picena (Mc). Con lui lavoreremo per il rilancio del turismo, risorsa sottoutilizzata della nostra economia, e per la tutela di 30 mila imprese balneari minacciate da insensate normative europee».
Lo dichiara Carlo Fidanza, responsabile nazionale Enti Locali di Fratelli d’Italia-An.
