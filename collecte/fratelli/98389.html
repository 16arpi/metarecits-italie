Ue, Meloni: Da Renzi discorso retorico e senza risultati, patetico

«Discorso retorico, pieno di slogan e senza risultati concreti: Renzi chiude degnamente i suoi 6 mesi di fallimenti alla guida Ue. Patetico». È quanto scrive su Twitter il presidente di Fratelli d’Italia-Alleanza Nazionale, Giorgia Meloni.

In due successivi tweet ha aggiunto: «Se Juncker e Schulz si complimentano con Renzi per il semestre di presidenza italiana Ue significa che qualcosa abbiamo sbagliato. Avvertite Renzi che nell’Egitto del suo amico Al-Sisi condannano a 3 anni di carcere chi scrive su Facebook di essere ateo #sempresulpezzo».
