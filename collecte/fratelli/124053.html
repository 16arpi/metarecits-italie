Cultura, Mollicone a Franceschini: riaperture per spettacolo e cultura insufficienti, aumentare indennizzi e concordare protocolli a tavolo Mic

“Le riaperture sono insufficienti e intempestive, anche per lo spettacolo e lo sport – così il capogruppo di Fratelli d’Italia in commissione Cultura, deputato Federico Mollicone, in risposta al ministro della Cultura Dario Franceschini -. Bisogna garantire almeno il 66% della capienza della sala, con sistemi di tracciamento a carico dello Stato, esonerando dalle tasse per almeno 6 mesi dalla riapertura. Gli indennizzi vanno aumentati. Il Tavolo sulla cultura in crisi, istituito con un ODG di FDI, lamentano le categorie che non è operativo: va convocato, categoria per categoria, per definire gli specifici protocolli. Sulla delega di riforma dello spettacolo FDI darà il proprio contributo con proprie proposte”.

