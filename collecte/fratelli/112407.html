Referendum, Ciaburro: Non distruggere principi fondamentali della Costituzione

“La nostra democrazia che è nata da grandi tormenti deve essere il fulcro del nostro vivere civile e va rispettata ed eventualmente aggiornata ma non certo distrutta nei principi fondanti. Andrebbe modificata solo ed esclusivamente in caso di gravissime ed urgenti necessità, non certo per consegnare ad una minoranza la possibilità di stravolgere quella democrazia per la quale sono morte migliaia di persone. Il M5S a colpi di maggioranza sta cercando di modificare lo strumento del referendum che ha sempre funzionato molto bene inserendo un quorum del 25% che personalmente ritengo molto basso perché una piccola maggioranza ben organizzata anche attraverso il web, potrebbe abrogare le leggi votate dal Parlamento incidendo sulla vita democratica della Nazione. Ma le leggi non si fanno su Facebook o su Instagram, si fanno discutendo e confrontandosi in Parlamento. Sulla proposta di legge in esame sono ancora molti i punti da chiarire e molti altri che andrebbero affrontati. Tra questi, continuo a ritenere importante la modifica dei regolamenti parlamentari. In una settimana si potrebbero modificare istituendo anche una sessione speciale che obblighi periodicamente il Parlamento ad esaminare proprie le proposte di iniziativa popolare”.
Lo dichiara Monica Ciaburro, deputato di Fratelli d’Italia.
