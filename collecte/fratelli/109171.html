Almirante, Maschio: Intitolazione primo passo per pacificazione nazionale

MOZIONE FDI PER VIA ALMIRANTE A VERONA E IN ALTRE CITTÀ

“Sono basito dal comportamento del Sindaco di Roma Virginia Raggi, che prima avalla e poi contesta quanto approvato dal suo consiglio comunale di Roma. E’ il segno di uno “stato confusionale”, un comportamento contraddittorio e una totale mancanza di rispetto non solo nei confronti della memoria di Almirante ma anche dell’Assemblea Capitolina, che ha democraticamente votato una legittima proposta. Fossi nella Raggi mi preoccuperei dei politici corrotti a Roma oggi, che non degli onesti di ieri. Auspico che il sindaco rispetti la decisione dell’Assemblea perché una Via ad Almirante a Roma rappresenta un passo avanti sulla via della “pacificazione” nazionale cui lo stesso Almirante teneva molto. Personalmente non avrei alcun imbarazzo nel veder intitolata una via ad esempio a Enrico Berlinguer. Il rispetto reciproco tra grandi leader di fronti opposti della “Prima Repubblica” è un esempio di alta Politica per le generazioni future, cui farebbe bene a ispirarsi chi ha la presunzione di fondare la “terza repubblica. Nel frattempo, in attesa di vederla a Roma, depositiamo una mozione per intitolare una via ad Almirante a Verona e in tanti altri comuni d’Italia”.

Lo dichiara il deputato di Fratelli d’Italia e Presidente del consiglio comunale di Verona Ciro Maschio.

SCARICA LA MOZIONE
