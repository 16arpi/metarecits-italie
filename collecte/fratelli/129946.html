Fitto e Legutko: domani 28 giugno a Roma Meloni inaugura riunione gruppo Ecr su più importanti temi di attualità internazionale

“Siamo lieti che sarà il presidente di Fratelli d’Italia e di Ecr Party, Giorgia Meloni, ad inaugurare domani alle ore 17.00 la riunione del gruppo Ecr al Parlamento europeo, che si terrà dal 28 fino a giovedì 30 giugno a Roma, presso l’Hotel Westin Excelsior”. Così in una nota i copresidenti del gruppo Ecr al Parlamento europeo, Raffaele Fitto e Ryszard Legutko. “Durante le tre giornate a Roma tutte le delegazioni dei rispettivi partiti nazionali che fanno parte del gruppo Ecr al Parlamento europeo, accademici, rappresentanti politici, delle istituzioni e del mondo imprenditoriale si confronteranno sui temi più importanti di attualità a livello internazionale. Il programma prevede per la giornata di mercoledì 29 una tavola rotonda sulla sicurezza energetica in Europa e il Fit for 55, l’intervento del presidente del gruppo alla Camera di FdI Francesco Lollobrigida e a seguire incontri su come affrontare la disinformazione e la minaccia che essa rappresenta per destabilizzare l’ordine politico degli Stati membri e sulla sicurezza interna, l’immigrazione e le frontiere esterne dell’UE.  Giovedì 30 una sessione sarà dedicata al futuro dell’Europa, uniti nella diversità, vi sarà l’intervento del presidente del gruppo di FdI in Senato Luca Ciriani e un dibattito sulla sicurezza alimentare in Europa.  Sono previsti gli interventi, tra gli altri, del commissario Ue per l’Agricoltura Janusz Wojciechowski”.  I dibattiti saranno a porte chiuse tranne l’intervento del presidente Meloni che a margine rilascerà dichiarazioni alla stampa. I giornalisti, cineoperatori e fotografi che intendono partecipare dovranno inviare entro domani 28 giugno alle ore 14.00 una richiesta di accredito all’indirizzo email: stampa.meloni@gmail.com . L’intervento del presidente Meloni sarà trasmesso via streaming sulla sua pagina Facebook.
