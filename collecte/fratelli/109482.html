Copasir, Santanchè: Siamo ancora in attesa della smentita di Mattarella su presunto veto su FdI

«Continuiamo ad attendere una smentita da parte del presidente della Repubblica, Sergio Mattarella, sull’indiscrezione secondo  cui esisterebbe un veto da parte sua su Fratelli d’Italia a proposito della presidenza del Copasir. Siamo certi che arriverà la smentita, chiesta da Giorgia Meloni, perché in caso contrario vorrebbe dire che il presidente rinuncia alla propria casacca di arbitro istituzionale per indossare quella di giocatore politico, ovviamente nella metà campo della sinistra, come spesso accaduto anche ai suoi predecessori. E sarebbe un fatto gravissimo».
È quanto dichiara il senatore di Fratelli d’Italia, Daniela Santanchè.
