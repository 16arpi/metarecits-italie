Editoria, Rampelli: Ricomporre vicenda, Legnini intervenga

“Siamo al fianco dei giornalisti dell’Adn Kronos sui quali grava la scure dei licenziamenti annunciati dalla proprietà. Sono convinto che esistano margini di una  composizione positiva della vicenda. L’Adn Kronos, di cui abbiamo festeggiano qualche settimana fa il 50° anniversario, è un patrimonio non solo editoriale ma anche culturale dell’Italia perché ha contribuito e continua quotidianamente a garantire quel pluralismo dell’informazione che è linfa della democrazia.
  
Ci auguriamo che un’azienda così sana e attiva all’interno del panorama informativo possa continuare a svolgere il suo lavoro valorizzando le sue professionalità. Il governo, e il sottosegretario Legnini, si facciano carico di questa situazione”.
E’ quanto dichiara il vicecapogruppo di Fratelli d’Italia Fabio Rampelli.
Roma, 24 gennaio 2014
