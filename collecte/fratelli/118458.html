Coronavirus, Butti: Parlamento sia coinvolto su tracciamento dati

Aleggia mistero su call Ministero Innovazione
“Aleggia mistero attorno agli esiti della call lanciata dal ministero per l’Innovazione. Ci è dato solo sapere che sono più di 70 gli “esperti” nominati con “silenzioso” decreto dal ministro Pisano, pochissimi dei quali dedicati alle valutazioni delle APP vere e proprie. Tutti elencati senza che nessuno sappia nulla dei requisiti richiesti e dei criteri di nomina. Abbiamo già depositato un’interrogazione in merito e condividiamo il pensiero del garante ritenendo indispensabile  un decreto legge per disciplinare il tracciamento digitale e quindi dei dati dei cittadini italiani. Soprattutto riteniamo che gli effetti del tracciamento debbano avere un inizio ma anche un termine definito per legge, per ottemperare alle questioni di urgenza. Chiediamo che il Parlamento sia immediatamente investito del problema”.
Lo dichiara Alessio Butti, deputato di Fratelli d’Italia e responsabile TLC di FDI.
