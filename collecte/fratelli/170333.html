Covid: nostro pensiero a vittime e familiari

“Oggi commemoriamo tutte le persone che hanno perso la vita a causa del Covid. È proprio in questa data che ricordiamo la drammatica immagine dei mezzi pesanti dell’Esercito Italiano in fila, simbolo della lotta contro un nemico invisibile e spietato. La pandemia ha segnato l’esistenza di tutti, ma dalla stessa ci siamo rialzati, con coraggio, senso di unità nazionale e solidarietà. Oggi ricordiamo con rispetto e gratitudine il coraggio di medici, professionisti sanitari e di tutti coloro che hanno lavorato instancabilmente per proteggere e curare i malati. Il nostro pensiero va ai parenti delle vittime”.
Lo dichiara Tommaso Foti, capogruppo di Fratelli d’Italia alla Camera.
“Onorare la memoria di chi ha perso la vita è un dovere e lo faremo anche attraverso la Commissione d’inchiesta fortemente voluta da Fratelli d’Italia e dal Governo Meloni. La Commissione non è solo un atto utile, ma decisamente doveroso per accertare i fatti relativi alla gestione pandemica e per verificare la verità dei fatti e restituirla agli italiani e ai familiari delle vittime: è fondamentale approfondire e non dimenticare”. 
Aggiunge Alice Buonguerrieri, deputato di Fratelli d’Italia.
