Marò, La Russa: Renzi ha stessa credibilità di indiani che devono decidere

“Il presidente Renzi, che oramai ha la stessa credibilità degli indiani chiamati a giudicare i marò, invece di preoccuparsi di come ‘portare a casa l’Italicum’, si occupi e si preoccupi di come ‘portare a casa i due fucilieri di Marina’. Anche oggi la Corte Suprema Indiana si fa gioco dell’Italia e della nostra dignità e rinvia nuovamente la loro udienza, nel silenzio tombale del nostro governo. Il tempo passa e restano solo le chiacchiere del governo Renzi che aveva messo il loro ritorno in Italia tra i primi punti della sua agenda”.
Lo dichiara Ignazio La Russa, deputato di Fratelli d’Italia-Alleanza Nazionale.
