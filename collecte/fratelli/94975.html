Quirinale, il gruppo Fratelli d&#8217;Italia non voterà Napolitano

“Il gruppo Fratelli d’Italia, dopo aver espresso il proprio sincero apprezzamento per il Presidente Giorgio Napolitano e per come in questi sette anni ha onorato il suo altissimo incarico, ha analizzato la attuale situazione prima del voto del sesto scrutinio. Al termine della riunione è emersa la decisione, pur confermando la stima per il Presidente Napolitano, di non aderire coerentemente ad un percorso che appare finalizzato nei prossimi giorni, alla nascita di un governo che accomuni il centrodestra alla sinistra, con effetti che potrebbero essere simili a quelli nefasti del governo Monti.  Per tale ragione Fratelli d’Italia insisterà nel voto a Sergio De Caprio, meglio noto come Capitano Ultimo, simbolicamente indicativo dei valori di amore per la Patria, di lotta alla mafia e di omaggio alle Forze Armate, anche per la vicenda dei due marò ancora prigionieri in India”.
È quanto comunica l’Ufficio stampa di Fratelli d’Italia.
Roma, 20 aprile 2013
 
