Davide Rossi, Rizzetto: Vogliamo la verità sulla sua morte

La magistratura riapra il caso.
Il deputato Walter Rizzetto di Fratelli d’Italia chiede  che la procura di Siena riapra il caso sulla morte di David Rossi, il responsabile della comunicazione del Monte dei Paschi di Siena, morto il 6 marzo 2013. «Non si può che provare sgomento  – afferma Rizzetto – dinnanzi al video trasmesso dal programma tv Le Iene dove si vede David Rossi agonizzante  prima della morte sotto gli occhi di persone non identificate e che ne hanno omesso l’immediato soccorso. La magistratura acquisisca il servizio delle Iene e valuti l’ipotesi di una riapertura del caso. Le inchieste giornalistiche hanno pubblicamente portato alla luce tutte le carenze di un’istruttoria che ha frettolosamente archiviato il caso come suicidio»
«In un Paese civile- ha concluso Rizzetto-  queste denunce di mala giustizia non possono restare senza risposte, anche per la famiglia di David che da anni porta avanti una battaglia per ottenere la verità ».
