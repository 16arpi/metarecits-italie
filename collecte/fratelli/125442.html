Pnrr, Lollobrigida: grazie a Fdi Governo si impegna a potenziare trasporto pendolare

“Grazie a un ordine del giorno di Fratelli d’Italia, a mia prima firma, il governo si è impegnato a potenziare e ammodernare il sistema di trasporto pendolare utilizzando le risorse del Pnrr. FDI chiede un sistema di Tpl più efficace e capillare, incrementando l’offerta attraverso le nuove tecnologie ed assicurando i collegamenti anche verso i piccoli centri abitati, che costituiscono un enorme patrimonio”. 

Lo dichiara il capogruppo di Fratelli d’Italia alla Camera, Francesco Lollobrigida.
