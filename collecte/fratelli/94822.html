Riunione nazionale dei candidati

Carissimi, come vi avevamo anticipato dopo la composizione delle liste e all’avvio della campagna elettorale, la nostra avventura è solo cominciata con le elezioni del 24 e 25 febbraio scorsi. Ci abbiamo creduto in molti e abbiamo avuto ragione riuscendo a coinvolgere in questa ‘’lucida follia’’ circa 700.000 italiani che con coraggio
  
hanno scelto Fratelli d’Italia, consentendo a una nuova comunità politica di centrodestra di gettare un seme, di trovare con soli 60 giorni una rappresentanza parlamentare e regionale che si aggiunge a quella di centinaia di altre donne e altri uomini delle istituzioni che già hanno aderito al nostro Movimento.  Lo avevamo detto, il voto delle elezioni politiche e regionali era un punto di partenza di un progetto più ampio e ambizioso e non un’estemporanea avventura elettorale. Per questo guardiamo al futuro con serenità, convinti delle nostre scelte, forti delle nostre idee, consapevoli di poter fare, tutti insieme, un lungo cammino e di poter dare alla nostra gente una grande speranza. Per confrontarci e approfondire questi e altri temi celebriamo la nostra prima riunione nazionale Giovedì 14 marzo dalle ore 13 a Roma presso il centro “Roma eventi” di Via Alibert n. 5 (zona Piazza di Spagna).
 
Vi aspettiamo. Un caro saluto.
Per qualsiasi informazione e per confermare la vostra partecipazione potete contattarci allo 06 6990774 o via mail a info@fratelli-italia.it
 
