Attacco vandalico alla sede Fdi di Fermo. In questi giorni si sarebbe tenuta lì una manifestazione sui martiri delle Foibe

Gravissimo atto vandalico compiuto da ignoti all’interno della sede di Fermo di Fratelli d’Italia. Mi auguro che i responsabili siano presi e puniti. Non ci facciamo intimidire dall’odio politico. L’ingresso della sede, dove storicamente si è sempre riunita la destra fermana, è stato forzato e sono stati strappati i manifesti al suo interno e messa a soqquadro l’intera sala. In questi giorni, infatti, si sarebbe dovuta tenere lì la manifestazione in ricordo dei Martiri delle Foibe organizzata da Gioventù Nazionale, l’organizzazione giovanile di FDI. Si tratta di un atto gravissimo, soprattutto perché il livello del dibattito democratico continua a scadere sempre più velocemente in quella lotta senza quartiere di epoche buie della storia repubblicana. Abbiamo piena fiducia nel lavoro di Forze dell’Ordine e della magistratura che sono già al lavoro per individuare i colpevoli.
Questo quanto dichiara On. Emanuele Prisco, Commissario regionale di Fratelli d’Italia nelle Marche

