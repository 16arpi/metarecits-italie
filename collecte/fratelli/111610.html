Qualità della vita. Iannone: Il rapporto di Italia oggi conferma il fallimento totale di De Luca e del PD in Campania

“Dopo il sole 24 ore, anche il rapporto di Italia oggi certifica il fallimento di De Luca e del PD in Campania” dichiara in una nota il senatore di Fratelli d’Italia Antonio Iannone. “I nostri territori provinciali o si assestano agli ultimi posti o sono in forte regressione nella classifica della qualità della vita: su 110 Napoli è 108esima, Avellino è 105esima, Caserta è 104esima. In un solo anno Benevento perde 20 posizioni e Salerno ne perde 16” incalza il senatore FdI. “Una catastrofe sociale che neanche il più orbo ed interessato osservatore può nascondere. De Luca aveva promesso la rivoluzione in ogni ambito, ma la realtà è da quarto mondo: lavoro, redditi e consumi, sanità, trasporti pubblici e ciclo dei rifiuti segnano un mesto declino della nostra regione” conclude il senatore Iannone.
