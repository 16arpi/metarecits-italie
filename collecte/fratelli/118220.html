Coronavirus, Bucalo: Da Governo cifra irrisoria e boomerang per sindaci

Bene Presidente Musumeci
“Sono bastate due settimane di lockdown per mettere la Sicilia in seria difficoltà. Purtroppo nella nostra regione sono molte le persone che quotidianamente sbarcano il lunario con lavori saltuari e l’annuncio del presidente Conte di destinare 400 milioni di euro ai comuni, oltre ad essere un importo irrisorio rispetto alle reali esigenze dei cittadini, rischia di diventare anche un boomerang per i sindaci sui quali vengono di fatto scaricate le responsabilità. Di questi soldi in Sicilia arriveranno solo pochi spiccioli e bene ha fatto il presidente Musumeci, visto l’immobilismo del governo, a stanziare nel frattempo 100 milioni di euro per l’assistenza alimentare dei siciliani più bisognosi”.
Lo dichiara il deputato di Fratelli d’Italia Carmela Ella Bucalo.
