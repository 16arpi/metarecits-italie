Meloni: aderisco a manifesto forum famiglie,per noi è tema centrale

Aderisco al manifesto ‘Più famiglia oggi, più Italia domani’ del Forum delle Associazioni Familiari, perché sono convinta che la famiglia stia pagando più di tutti il prezzo della crisi. Fratelli d’Italia vuole investire sulla natalità, sul diritto delle giovani coppie
  
alla genitorialità e sulla protezione economica e abitativa dei nuclei familiari. Introduzione del quoziente familiare e ulteriore sgravio fiscale per le famiglie con tre figli e più, Iva al 4% per i prodotti della prima infanzia, latte in polvere mutuabile se necessario alla salute del neonato, rilancio e tutela dell’occupazione femminile e non pignorabilità della casa di residenza: queste le proposte da cui ripartire. Tutelare le famiglie per rilanciare l’Italia. 
E’ quanto dichiara Giorgia Meloni, fondatore di ‘Fratelli d’Italia-Centrodestra nazionale’.
 
