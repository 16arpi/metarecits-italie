Sgomberata sede Fdl-An, Cirielli: Raggi non coinvolga istituzioni nelle  battaglie politiche

“Il sindaco di Roma Virginia Raggi non coinvolga  le istituzioni per portare avanti una battaglia politica”: è quanto afferma in una nota il parlamentare di Fdi Edmondo Cirielli, commentando la decisione del primo cittadino della Capitale di sfrattare Fratelli di Italia dalla storica sede della destra romana di Colle Oppio”.
“Con lo sfratto della sede di Colle Oppio – sottolinea Cirielli – il sindaco Raggi certifica la sua incompetenza nel ruolo di amministratore della città di Roma, ignorando non solo che non sussista alcuna morosità ma soprattutto che la pratica di formalizzazione del rapporto di localizzazione sia ferma negli uffici comunali”.
“Rivolgiamo un sincero appello alla Raggi: si preoccupi di garantire un sistema di trasporto pubblico adeguato ai romani, lavori per riqualificare le periferie e impegni il suo tempo per dare ai romani una città pulita e sicura. Ma soprattutto lasci perdere la storia della destra”conclude il deputato di Fdi.
