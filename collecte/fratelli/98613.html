L&#8217;impegno di FdI-AN Lodi: Sicurezza, attività produttive, consumo del suolo, infrastrutture, sanità.

Cari iscritti e simpatizzanti…

…negli ultimi tempi l’impegno di Fratelli d’Italia su tutto il territorio provinciale è stato continuativo e puntuale, prediligendo così come è stato chiesto da molti cittadini e amministratori di incontrarli in loco per poter portare la politica dai cittadini, laddove segnalavano criticità. Abbiamo constatato che questo modo di agire è stato sicuramente apprezzato e ha portato a far crescere la credibilità del nostro partito e dei nostri rappresentanti, che quotidianamente e in silenzio si impegnano per il territorio, con umiltà e passione. Come forse avete letto sulla stampa locale, molti sono stati gli interventi inerenti non solo la città di Lodi, ma soprattutto sui comuni della Provincia. I temi sono stati diversi.
Sicurezza, attività produttive, consumo del suolo, infrastrutture, sanità. 
Sicurezza Lodi: siamo intervenuti sull’argomento della sicurezza nel capoluogo, segnalando come nella zona del Corso Adda sia stato chiuso un presidio di Polizia Locale e come la situazione del parcheggio dell’Ospedale sia ormai inaccettabile.
Lodi Vecchio: siamo intervenuti sulla questione della video sorveglianza nella zona industriale, denunciando come i numerosi furti ai danni degli artigiani potrebbero essere scongiurati se la videosorveglianza prevista fosse stata installata.
Consumo del suolo e ambiente
Ospedaletto Lodigiano: in relazione alla possibilità di un nuovo insediamento logistico, dopo una fase di studio in cui abbiamo invitato alla cautela, ci siamo espressi favorevolmente, a patto che tutti gli attori (enti competenti, associazioni di categoria e imprenditore) aderiscano alle linee guida indicate dalla Provincia di Lodi durante il mandato dell’assessore Capezzera sulle logistiche, i cui punti salienti sono:
 la priorità delle assunzioni ai cittadini lodigiani;
 compensazioni ambientali, infrastrutturali ai comuni dell’ambito;
 architettura di qualità ed eco compatibile;
 perequazione territoriale;
 realizzazione delle infrastrutture principali in concomitanza della realizzazione dell’insediamento. Cornegliano Laudense – interrogazione in Regione: il capogruppo De Corato ha presentato una interrogazione, riguardante lo stoccaggio del gas, a sostegno del comitato No Gas e di tutti i cittadini di Cornegliano.
Castiraga Vidardo/Sant’Angelo Lodigiano: il capogruppo De Corato ha presentato una interrogazione sulle ipotetiche autorizzazioni che gli enti competenti dovrebbero rilasciare riguardo l’impianto di incenerimento rifiuti EcoWatt, il quale ha avuto diverse diffide da parte di Arpa, Noe e dagli enti preposti.
Discarica Cavenago d’Adda: l’autorizzazione provinciale è stata sospesa per 90 giorni, a seguito delle indagini aperte dalla procura dopo l’esposto presentato dal Comitato, supportato anche da noi e dalle nostre iniziative, attraverso l’impegno della portavoce Nancy Capezzera, ex assessore provinciale che da subito ha osteggiato e combattuto questo scempio, oltre alle interrogazioni fatte in Regione da Riccardo De Corato.
Sanità
Continuando il discorso sulla sanità intrapreso a fine 2014 e data la situazione sempre più critica della sicurezza all’Ospedale Maggiore, il nostro capogruppo in Regione, Riccardo De Corato ha presentato un’interrogazione riguardo la sanità lodigiana.
Casalpusterlengo: abbiamo invitato la giunta di centro sinistra a continuare il progetto lungimirante di Flow City, iniziato dal centro destra, che rappresenta un importante punto di riferimento per i sempre più numerosi anziani che si trovano in stato di indigenza.
Infrastrutture
Bike Sharing: il progetto del Bike Sharing avviato dalla precedente giunta provinciale stava cadendo nel dimenticatoio. Abbiamo quindi ricordato che il progetto deve proseguire, essendo un ottimo esempio di mobilità sostenibile.
Lodi Vecchio, SP 140: ci siamo occupati della condizione della strada che, chiusa dopo un allagamento e in condizioni attualmente non ottimali. Abbiamo chiesto alla giunta comunale di interessarsi della questione, visto che la chiusura della strada provoca un aumento del traffico di mezzi pesanti in Lodi Vecchio.
SP 116 e tangenziale di Codogno: abbiamo rivendicato come, già dai tempi dell’assessorato provinciale, Nancy Capezzera ha segnalato che potevano sorgere dei problemi, poi puntualmente sorti. Sant’Angelo: a seguito dell’incontro pubblico di metà mandato, tenuto da Rosita Sali nel mese di dicembre, capogruppo di Sant’Angelo Nostra, Giuseppe Carlin è intervenuto sulla stampa locale per parlare dell’inadeguatezza amministrativa del Sindaco Crespi.
Questione marò: anche la federazione di Lodi assieme ad alcuni militanti ha partecipato al blitz del 6 gennaio durante il ricovero di La Torre a San Donato. Molti sono stati anche i temi nazionali che abbiamo trattato e divulgato attraverso la stampa locale. In particolare siamo intervenuti per sottolineare come Fratelli d’Italia in parlamento si sia espresso come partito contro la riforma delle Banche Popolari, che porterebbe gravi danni al nostro territorio. Siamo intervenuti inoltre sul problema del terrorismo islamico e sulla ridicola e al tempo stesso ridicola vicenda degli aiuti economici alle aziende della famiglia Renzi, problema scoperchiato da Giovanni Donzelli, consigliere regionale toscano di Fratelli d’Italia. Vi ricordiamo che tutta la nostra rassegna stampa, di cui alleghiamo numerosi estratti nel file che ricevete assieme a questa mail, come pure le notizie più importanti si trovano sulla nostra pagina Facebook (molto visitata) e il nostro sito internet fratelliditalialodi.it. A breve ripartirà il tesseramento, del quale verrete puntualmente informati. E’ un piccolo contribuito per sostenere le tante iniziative e la produzione del materiale. Infine il nostro impegno si esternerà organizzando una serie di incontri/dibattiti a tema di cui vi terremo prontamente informati nelle prossime settimane. Malgrado il momento di crisi economica ma anche politica, che perdura ormai da troppi anni, noi continuiamo a crederci e a portare il nostro contributo nel solo interesse vostro e di tutte le persone perbene.
Siamo certi che apprezzerete questo nostro impegno.
La Segreteria Provinciale di Lodi
fratelliditalialodi@gmail.com
Lodi, 6 febbraio 2015
