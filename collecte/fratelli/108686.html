Governo, Delmastro: Nel contratto gialloverde non una riga sull&#8217;industria. Italia non è le Bahamas

“Nel contratto giallo-verde incredibilmente non esiste il tema industria. L’Italia non può smarrire la sua vocazione industriale per inseguire ireniche favolette ambientaliste.
Non una sola riga sull’industria è dedicata nel programma di governo non delle Bahamas, ma della settima potenza industriale del mondo.
Eppure l’industria, come ha sempre ribadito il Presidente Giorgia Meloni, è tema centrale perché coinvolge il tema dell’occupazione, della produzione, della ricchezza diffusa e del gettito fiscale.
L’Italia non potrà reggere agli scossoni potentissimi del mercato internazionale senza una precisa politica industriale. Provenendo orgogliosamente da uno dei più importanti distretti industriali di Italia, quello del tessile Biellese, sono sconcertato dalla “insostenibile leggerezza dell’essere” di questo programma che dimentica totalmente l’industria”. È quanto dichiara il deputato di Fratelli d’Italia, Andrea Delmastro.
