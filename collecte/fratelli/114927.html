Sea Watch, Rampelli: Francia premia illegalità, medaglia al petto è schiaffo all&#8217;Italia

“Apprendiamo che il Comune di Parigi darà una medaglia alla capitana della Sea Watch 3 per aver salvato migranti in mare e perché perseguita dalla giustizia italiana. Non si capisce perché la Francia riporti indietro gli immigrati al confine di Ventimiglia perché illegali e premi l’illegalità di chi ha violato le nostre acque territoriali, cioè i nostri confini nazionali. La medaglia a Carola Rackete è un altro schiaffo all’Italia aggravato da uno strabismo imbarazzante. Ci fa piacere che la Francia voglia cambiare registro sull’Africa, cessare le politiche neo colonialiste, smetterla di rifornire il generale libico Haftar di armi con le quali fa strage di civili richiedenti asilo, interrompe la sua politica di continue ingerenze che hanno gettato nel disordine buona parte del continente… O no?…”.
E’ quanto dichiara in una nota Fabio Rampelli, vicepresidente della Camera e deputato di Fdi.
