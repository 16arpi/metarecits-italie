Comuni montani, Lollobrigida e Gemmato: Governo approva nostra proposta per incentivi a medici e OS

Incentivi a favore di medici ed operatori socio sanitari che svolgono la loro attività lavorativa nei Comuni montani, sgravi fiscali ed agevolazioni ai fini pensionistici, agevolazioni per quelli che scelgono di acquistare o prendere in fitto un immobile in quei Comuni. Una battaglia condotta da Fratelli d’Italia, con una PDL presentata in conferenza stampa e fatta approvare come atto di indirizzo in diversi consigli regionali a partire dalla Toscana con il consigliere Petrucci, che il governo ha finalmente approvato con decreto. “Da sempre Fratelli d’Italia muove iniziative per lo sviluppo ed il rilancio dei Comuni montani, pezzi d’identità italiana che il nostro Partito vuole difendere per evitarne lo spopolamento e per rilanciarne l’economia”, dichiarano il capogruppo di Fratelli d’Italia alla Camera dei deputati Francesco Lollobrigida e il segretario commissione Sanità, Marcello Gemmato.
