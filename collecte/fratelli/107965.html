Maltempo, Lucaselli: Italia ferma al medioevo

“Un Paese bloccato all’arrivo delle intemperie è una circostanza da Medioevo, e purtroppo è quello che emerge dal caos trasporti ferroviari. Anche oggi in Italia non si contano i ritardi e i disservizi”. Lo scrive Ylenja Lucaselli, capolista per Fratelli d’Italia in tutti i collegi plurinominali per la Camera dei Deputati in Emilia Romagna. “Peggio è –prosegue- che la causa principale di tutto questo, a quanto si può leggere sulla stampa, sarebbe l’insufficienza dei congegni automatici per evitare si formi il gelo sugli scambi dei binari. Siamo di fronte alla conferma di quanto in questa Italia manchi una seria cultura della prevenzione, visto che l’ondata di maltempo era stata ampiamente anticipata, oltreché della necessità di un profondo ammodernamento infrastrutturale. Un accertamento delle responsabilità per quanto sta accadendo è un passaggio doveroso”, conclude.
