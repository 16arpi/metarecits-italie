De Angelis: Caso Colanera emblematico

Il caso di Colanera, passato a ‘Fratelli d’Italia’ dopo essere stato erroneamente inserito nelle liste dei candidati Pdl alla Camera in Lazio 2 anziché Lazio 1, è solo uno degli ultimi emblematici casi di un partito in cui non esistono regole e dove l’improvvisazione è il comune denominatore. Abbiamo deciso di dare vita a ‘Fratelli d’Italia’ proprio perché nel Pdl, a cominciare dai vertici regionali, sono mancate spesso e volentieri le giuste sanzioni per chi commetteva errori, gli stessi che, quasi tre anni fa, non hanno permesso la consegna delle liste alla Regione Lazio.  Quello che accade oggi è solo una conseguenza di quegli sbagli.
Lo dichiara in una nota Romeo De Angelis, consigliere uscente della Provincia di Roma ed esponente di ‘Fratelli d’Italia – Centrodestra nazionale’.
Roma, 25 gennaio 2013
