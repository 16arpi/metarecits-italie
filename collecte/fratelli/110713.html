Aeronautica, Rampelli: Un saluto al maggiore Gabriele Orlandi, pilota preparato ed esempio

“Nel primo anniversario del tragico incidente avvenuto durante l’esibizione aerea di Terracina che costò la vita al maggiore dell’Aeronautica Militare Gabriele Orlandi – pilota della pattuglia acrobatica che morì in un incidente il 24 settembre dello scorso anno – ho portato la solidarietà ai familiari del pilota, all’Aeronautica militare e alla città teatro del disastro. La coinvolgente cerimonia, alla presenza del Sindaco Procaccini e del comandante Capo di Stato Maggiore dell’Aeronautica generale Giovanni Fantuzzi, oltre a conferire a Gabriele la cittadinanza onoraria ha visto l’inaugurazione di un monumento a lui dedicato. Onorato di aver partecipato ad una commemorazione così sentita, il mio saluto va a Gabriele e ai tanti Caduti civili e militari che hanno perso la vita per servire l’Italia”.
E’ quanto dichiara in una nota Fabio Rampelli, vicepresidente della Camera e deputato di Fdi, a margine delle celebrazioni in ricordo del maggiore dell’Aeronautica Militare Gabriele Orlandi che il 24 settembre 2017 perse la vita in un incidente durante l’Air Show di Terracina.
