Viggiano, Taglialatela: Italiani non hanno l&#8217;anello al naso

“La Basilicata, nonostante sia una regione molto piccola, vanta una pletora di rappresentanti istituzionali da fare invidia anche a una regione più grande come la Campania: ha un ministro, vari sottosegretari, molti parlamentari ed europarlamentari tutti targati Pd. Ora questo rimpallo di responsabilità dal Governo alla Regione e alle Province suona davvero stonato. In Basilicata si è creato un centro di potere illegale che ha favorito la nascita di quelle condizioni su cui sta indagando la magistratura. Quell’emendamento passò in commissione Ambiente della Camera, ma la maggioranza fece dietrofront perché approfittò del via libera del Senato. Ripeto: gli italiani non hanno l’anello al naso. Quando si approvano cose alle 2 di notte significa che si fanno cose che gli italiani non devono conoscere. Di notte, si sa, girano i ladri!”. È quanto ha dichiarato il deputato di Fratelli d’Italia-Alleanza nazionale Marcello Taglialatella durante il question time al ministro dell’Ambiente Gian Luca Galletti sul centro oli di Viggiano di proprietà dell’Eni.
