Italia-India, Meloni: Conte segnali a Presidente indiano questione Marò

“Siamo sicuri che il premier Conte, nell’ambito della sua missione in India, avrà modo di segnalare al presidente indiano la questione dei due fucilieri di Marina Salvatore Girone e Massimiliano Latorre. È questione di dignità nazionale e internazionale dell’Italia. Non sfuggirà al governo del cambiamento la scarsa attenzione della sinistra sulla vicenda dei maro’ e la necessità di un vero ‘cambiamento’ sul punto. Le relazioni con l’India non possono prescindere dalla soluzione di questa vicenda che si è ormai trascinata oltre ogni tempo massimo. Fratelli d’Italia assicura il suo sostegno a qualunque iniziativa internazionale che riaffermi la dignità nazionale”.
E’ quanto dichiara il presidente di Fratelli d’Italia, Giorgia Meloni.
