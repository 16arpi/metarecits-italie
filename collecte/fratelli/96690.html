Rampelli a Di Battista: Giorgia al secolo in aspettativa non retribuita e senza versamento contributi

“Giorgia  Meloni non percepirà una doppia pensione perché non sta versando i contributi per riscattare la pensione giornalistica. Al Secolo d’Italia è in aspettativa non retribuita e questo significa che non vengono versati neanche i contributi. Tuttavia se fosse approvata la proposta di legge di Fratelli d’Italia-Alleanza nazionale, quanto previsto dalla legge varrebbe anche per lei:
  
calcolo contributi oltre il tetto 5mila euro.  Chiarito questo poniamo noi a Di Battista due domande. La prima: come mai invece di attaccare chi difende la vergogna delle pensioni d’oro, getta ombre e discredito su chi le vuole tagliare? Seconda domanda: come mai la sua posizione somiglia molto a quella di Franco Abruzzo, presidente dell’ Unione nazionale pensionati per l’Italia, diventato il paladino dei difensori delle pensioni d’oro? Se questa è  la posizione del M5S sulle pensioni d’oro tanto valeva tenersi i partiti della Prima Repubblica”. E’ quanto scrive su Facebook  il vicecapogruppo di Fratelli d’Italia-An Fabio Rampelli in risposta alle domande lanciate “in rete” al deputato del Movimento 5 Stelle Alessando Di Battista.  Roma, 21 marzo 2014
