Foibe, Rampelli: Episodio negazionista in una scuola di Sora

Interrogazione al ministro dell’Istuzione. “Nonostante la solennità della giornata del Ricordo, istituita da una legge nazionale, diversi episodi di negazionismo si sono registrati in occasione dell’ultima ricorrenza. Uno dei fatti più gravi è accaduto in una scuola di Sora, liceo classico Simoncelli. Nel corso degli incontri culturali e commemorativi, autorizzati dal dirigente scolastico, due professori hanno interrotto gli eventi  costringendo a togliere le bandiere  dell’Istria e della Dalmazia per presunta “politicizzazione fascista” dell’evento e lo striscione che recitava ‘Loro unica colpa essere italiani’. Ci auguriamo che il ministro Fedeli sia a conoscenza di questi fatti e prenda provvedimenti, dopo aver accertato le responsabilità, nei confronti di chi si è reso responsabile di reato di negazionismo ai sensi della legge 115/2016”. È quanto ha dichiarato il capogruppo di Fratelli d’Italia-Alleanza nazionale Fabio Rampelli che ha depositato un’interrogazione al ministro dell’Istruzione Valeria Fedeli.
