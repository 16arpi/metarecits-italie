Francia, Alemanno: In Europa torna a soffiare un vento di destra

“L’affermazione dell’Ump e del Front National rappresenta una sconfitta nettissima di un governo di sinistra incapace di difendere gli interessi della Francia in Europa.
  
Questo risultato conferma che in Europa torna a soffiare un vento di destra che giungerà anche in Italia. Sta adesso all’Ump aprire il proprio programma alle ragioni del Front National, superando i limiti del Partito Popolare Europeo con una forte critica all’euro e alla tecnocrazia di Bruxelles.
I gollisti francesi si ricordino che Nicolas Sarkozy fu sconfitto proprio per la sua sudditanza ad Angela Merkel e alle politiche di rigore imposte dalla Commissione europea.
Il centrodestra vince in Europa spostandosi a destra e trovando una strada per un profondo cambiamento delle Istituzioni europee”.
Lo dichiara, in una nota, Gianni Alemanno, membro dell’Ufficio di Presidenza di Fratelli d’Italia – Alleanza Nazionale
