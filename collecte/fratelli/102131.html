Fisco, Meloni: renzi figlio segreto Wanna Marchi, dà meglio di sé in campagna elettorale

«Renzi ha annunciato prima l’aumento delle pensioni minime e la cancellazione del bollo auto, poi il taglio dell’Irpef e l’abolizione di Equitalia: sotto campagna elettorale il figlio segreto di Wanna Marchi dà il meglio di sé e se le inventa tutte per prendere qualche voto in più. A pochi giorni dal voto offrirà agli italiani pure una mountain bike col cambio Shimano e un copriletto in seta. Ma gli italiani non sono così stupidi, sanno che dopo le elezioni Renzi s’inventerà mille scuse per non mantenere quegli impegni e non si faranno ingannare. E il 5 giugno faranno sentire la loro voce». Lo SCRIVE su facebook il presidente di Fratelli d’Italia e candidato a sindaco di Roma, Giorgia Meloni.
