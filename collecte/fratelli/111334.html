UE, Meloni a Bruxelles: Nasce asse tra FdI e conservatori e sovranisti guidati dal gruppo di Vysegrad

«Nasce l’asse tra Fratelli d’Italia e i conservatori e sovranisti guidati dal gruppo di Vysegrad del partito di governo polacco. Inizia la battaglia contro l’Europa di Bruxelles, per difendere l’identità dei popoli europei, le nostre radici classiche e cristiane, la famiglia tradizionale e la sovranità degli Stati nazionali. La nostra Europa delle patrie e delle cattedrali, contro l’Europa dei burocrati, della grande finanza e dell’immigrazione incontrollata. Le prossime elezioni europee del 26 maggio rappresentano uno spartiacque per il futuro dell’Europa, e FdI intende essere protagonista di questo cambiamento. Quello di oggi è anche un altro importante passo verso la costituzione in Italia di un grande movimento conservatore e sovranista, che parta da Fratelli d’Italia e sappia aprirsi al contributo di altre storie e culture del campo del centrodestra, come Raffaele Fitto, attuale vice presidente del ECR nel Parlamento europeo».
È quanto dichiara il presidente di Fratelli d’Italia, Giorgia Meloni, oggi a Bruxelles per incontrare i vertici dei conservatori europei e partecipare alla riunione del loro gruppo parlamentare.
