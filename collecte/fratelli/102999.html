Italicum, Meloni: E&#8217; tema che interessa solo Renzi, noi vogliamo occuparci dei problemi degli italiani

«Renzi ha tenuto per mesi in scacco il Parlamento per tentare di costruire una legge elettorale che gli garantisse di vincere le prossime elezioni. Poi ha capito che questa pessima legge elettorale non glielo avrebbe garantito e adesso sta cercando di modificarla per trovarne un’altra che gli consenta di vincere le elezioni. Il problema è che quando fai politiche pessime non c’è una legge elettorale che possa garantirti di vincere le elezioni: devi fare delle politiche decenti perché la gente voglia votarti. Questo è un tema che a noi non interessa e che Renzi si deve smazzare da solo perché noi vogliamo occuparci dei problemi degli italiani».
Lo ha detto il presidente di Fratelli d’Italia, Giorgia Meloni, interpellata dai giornalisti alla Camera.
