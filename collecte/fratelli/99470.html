Marche, Fidanza a Ceroni: Spacca è il Pd, Acquaroli unica&#8230;

…ALTERNATIVA ALLA SINISTRA. «Spacca è la conservazione, Spacca è il Pd. Nelle Marche Forza Italia ha fatto le sue scelte, perfettamente in linea con la posizione di chi ha stretto il Patto del Nazareno con Renzi e ha votato in Parlamento l’invotabile, come ad esempio l’abolizione del reato di immigrazione clandestina. Fratelli d’Italia ha fatto una scelta diversa e ha in mente un futuro differente per le Marche. La candidatura di Francesco Acquaroli dimostra la volontà di costruire un altro centrodestra nel quale non c’è spazio per inciuci con la sinistra e con i giochi di Palazzo. Il coordinatore regionale marchigiano di FI, Remigio Ceroni, è libero di sostenere pure il governatore uscente del Pd. Così come noi siamo liberi noi di chiedere ai marchigiani di riscoprire il loro orgoglio e di votare la vera alternativa alla sinistra: Francesco Acquaroli. A differenza degli esponenti di Forza Italia, le nostre idee non sono confuse: noi siamo sempre stati dalla stessa parte».
È quanto dichiara il commissario regionale marchigiano di Fratelli d’Italia-An, Carlo Fidanza, replicando alle dichiarazioni del coordinatore regionale di FI, Remigio Ceroni.
