UE, Meloni: Dopo 23 mesi di larghe intese debito record al 133,3%

«16 novembre 2011: debito pubblico insostenibile al 120,1% del Pil. Mario Monti giura nelle mani del Presidente della Repubblica Napolitano per salvare l’Italia dal baratro. Dopo 23 mesi di governi di larghe intese e di scelte dolorose imposte agli italiani per mettere in ordine i conti pubblici, otteniamo oggi un risultato sensazionale: debito pubblico al 133,3% del Pil, +13%. Se questi sono i ‘salvatori’ della Patria, lasciateci affogare da soli».
È quanto dichiara il presidente dei deputati di Fratelli d’Italia, Giorgia Meloni.
  
 
Roma, 23 ottobre 2013
