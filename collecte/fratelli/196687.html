Roma: ferma condanna a violenza contro Don Coluccia

“Don Antonio Coluccia è da sempre fortemente impegnato contro la criminalità organizzata, lo spaccio di droghe e l’illegalità. Un uomo molto coraggioso, buono, dedito al servizio del prossimo e in prima linea per il recupero sociale del territorio romano. La violenta aggressione subita a Roma, nel quartiere Quarticciolo dove era in corso un corteo per la legalità, è quanto di più vigliacco possa esserci.
A lui va tutta la mia solidarietà, e quella del governo, insieme al ringraziamento per la sua opera quotidiana in favore della giustizia e dei più bisognosi”.
Lo scrive su X il presidente del Consiglio, Giorgia Meloni.
