Carabiniere aggredito ad Avezzano, Cirielli: Il PD si inchinerà in aula?

“La mia vicinanza al carabiniere barbaramente picchiato da un immigrato domenicano ad Avezzano (L’Aquila)”. Lo dichiara, in una nota, il Questore della Camera dei Deputati Edmondo Cirielli (FdI): “Siamo di fronte all’ennesima deprecabile e ignobile aggressione ai danni di un Servitore dello Stato da parte di uno straniero che non deve restare impunito: venga immediatamente rispedito nel suo Paese d’origine a scontare il massimo della pena. Chi non rispetta le nostre leggi e i nostri uomini in divisa non può rimanere un minuto di più nella nostra Nazione. Bisogna dare un segnale forte in questa direzione. Ora – conclude Cirielli – attendiamo di vedere l’inchino in aula dei parlamentari del Pd e della sinistra: sono pronti a manifestare la loro solidarietà alla nostre forze dell’ordine che, ormai, sono quotidianamente vittime di violenti aggressioni da parte di stranieri?” conclude Cirielli.
