Giustizia, Varchi: Bene sospensione feriale di due settimane, ora sanificare tutte le sedi giudiziarie

“Era indispensabile attivare un periodo di due settimane di sospensione feriale, recependo le istanze dell’avvocatura, così come anche Fratelli d’Italia aveva chiesto nei giorni scorsi.  Adesso è necessario sanificare tutte le sedi giudiziarie d’Italia e fornire tutti i dispositivi necessari alla limitazione del contagio da Coronavirus (guanti, mascherine, etc) a quanti le frequenteranno per necessità”.  Così in una nota il capogruppo di FdI in commissione Giustizia alla Camera e deputata Carolina Varchi.
