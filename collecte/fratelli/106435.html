Ostia, Meloni: Denuncerò Toninelli per diffamazione

«Ho dato mandato ai miei legali di sporgere querela nei confronti del deputato del M5S Danilo Toninelli. Delle sue illazioni diffamatorie e infamanti ne risponderà in tribunale».
Lo dichiara il presidente di Fratelli d’Italia, Giorgia Meloni, in riferimento al tweet di Danilo Toninelli: “Avevamo ragione a dire che la Meloni e la sua candidata a Ostia fossero vicine agli Spada. Questa foto ne è la prova. Ecco perché non si sono presentate alla marcia per la legalità di alcuni giorni fa! Con che faccia possono chiedere il voto ai cittadini del X Municipio?!”.
