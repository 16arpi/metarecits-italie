Antimafia-incandidabilità, Taglialatela: Impedire rielezione di chi ha contribuito a presenza della malavita organizzata nei comuni

“Estendere e rafforzare la  incandidabilità degli amministratori colpiti in passato da scioglimento per  infiltrazione della malavita, così come già accade per gli amministratori di comuni sciolti per dissesto finanziario. La commissione Antimafia ha evidenziato i percoli derivanti dalla continuità politica di candidature per il rinnovo dei consigli comunali. Per tale motivo ho proposto che la commissione Antimafia si faccia carico di una proposta legislativa che impedisca la rielezione di quanti abbiano partecipato o contribuito a permettere la presenza condizionante della malavita organizzata”. È quanto dichiara il deputato di Fratelli d’Italia-Alleanza nazionale Marcello Taglialatela, componente della commissione Antimafia.
