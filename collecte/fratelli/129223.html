Autostrade. Lollobrigida: Governo preveda agevolazioni tariffarie per A24 e A25

“È necessario garantire la sicurezza ed evitare aumenti insostenibili per i cittadini che abitano nel Lazio e in Abruzzo e che, ogni giorno, percorrono la A24 e la A 25. L’esecutivo dovrebbe arginare l’emergenza e, allo stesso tempo, risolvere il problema lavorando in prospettiva, anche rivedendo gli obiettivi del Pnrr. Fratelli d’Italia chiede al governo un impegno concreto e di prevedere un’agevolazione tariffaria. Solo in questo modo si rilanciano le comunità locali”. Lo ha detto intervenendo alla riunione con i sindaci contro il caro pedaggi della Strada dei parchi il capogruppo di Fratelli d’Italia alla Camera, Francesco Lollobrigida.
