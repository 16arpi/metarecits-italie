Utero in affitto, Meloni: dopo decisione Tribunale di Milano, faccio appello a forze politiche, Lega e FI fronte comune per renderlo reato univesale

“Il Tribunale di Milano ha ordinato al Comune di trascrivere integralmente l’atto di nascita con due padri di un bambino nato negli Stati Uniti con l’utero in affitto. In Italia la maternità surrogata è espressamente vietata e punita dalla legge 40 ma questo non impedisce alla magistratura di aggirare le norme e sdoganare di fatto nella nostra Nazione una pratica che trasforma la maternità e i bambini in prodotti. Faccio nuovamente appello a tutte le forze politiche e mi rivolgo in particolare alla Lega e a Forza Italia: facciamo fronte comune in Parlamento e approviamo la proposta di FdI per rendere l’utero in affitto reato universale, ovvero punibile in Italia anche se commesso all’estero. Basta perdere tempo”. 
Lo dichiara il presidente di Fratelli d’Italia Giorgia Meloni.

