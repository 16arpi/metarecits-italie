Domani FdI sarà al presidio permanente sotto al Miur: Un segno di solidarietà e uno stimolo all&#8217;attuale Governo a emanare un decreto

Domattina una delegazione di parlamentari di FDI porterà la solidarietà ai Diplomati Magistrali Abilitati mobilitati davanti al MIUR in un presidio permanente con l’inizio di uno sciopero della fame.
Migliaia di docenti precari della scuola primaria e dell’infanzia, dopo la sentenza del Consiglio di Stato che ha cancellato numerose precedenti sentenze positive, rischiano il licenziamento di massa. Infatti la decisione presa finirà per escludere le insegnanti dalle Graduatorie ad Esaurimento.
L’unico strumento per superare questa sentenza, prima che sia troppo tardi, è un decreto legge che può emanare solo il governo attuale.
Per questo lanciamo un appello a Gentiloni affinché ponga rimedio al dramma sociale che si sta consumando ai danni di insegnanti che vedono improvvisamente evaporare, dopo anni di servizio prezioso e insostituibile a bambini e famiglie, il loro diritto al lavoro e alla dignità.
