Campagna Presidenzialimo #LoScelgoIO, Silvestroni: Provincia di Roma protagonista

Giorgia chiama la Provincia di Roma risponde!
E’ stata lanciata dalla presidente di Fratelli d’Italia la campagna #LoScelgoIO per il 2 e 3 giugno. Una raccolta firme per rilanciare uno dei cavalli di battaglia del partito dei patrioti: l’elezione diretta del Presidente della Repubblica.
La mobilitazione nazionale che vedrà impegnati tra sabato e domenica eletti, dirigenti e militanti di FdI in tutta Italia, serve proprio a rilanciare il tema del Presidenzialismo anche alla luce degli ultimi eventi che hanno contribuito alla complessa definizione del governo. E in questa chiamata alle armi la Provincia di Roma si è dimostrata protagonista con ben 21 gazebo e/o punti di raccolta firme distribuiti nei vari comuni tra i quali – vogliamo ricordare – 5 che il 10 giugno affronteranno la sfida delle elezioni amministrative: Santa Marinella, Velletri, Anzio, Fiumicino e Pomezia..
“Sono particolarmente soddisfatto per la risposta positiva dei circoli” ha dichiarato il deputato e coordinatore provinciale di FdI, Marco Silvestroni, “era fondamentale dare forza con la presenza fra la gente ad una battaglia così caratterizzante per il partito e abbiamo dimostrato ancora una volta il nostro forte radicamento sul territorio”.
