Bollette, Foti: Governo intervenga per salvare vetrerie Murano

“Il rincaro delle bollette mette in difficoltà le famiglie italiane e tante attività produttive. Tra le filiere sopravvissute al difficile periodo del covid e oggi messe in ginocchio dagli aumenti dell’energia elettrica ci sono le vetrerie di Murano. C’e’ il serio pericolo che queste eccellenze nazionali rimangano un ricordo per tutti noi. È doveroso che il governo, al di là della solita e rituale giustificazione che vuole questo decreto blindato, trovi una modalità affinché questo emendamento possa essere recepito in eventuali futuri provvedimenti di legge, anche attraverso uno specifico impegno che a riguardo il governo potrebbe assumere. Così non fosse prendiamo atto che questo Esecutivo rimane sordo a un pericolo imminente che rischia di far sparire dalla circolazione una importante lavorazione che è un vanto per l’Italia intera”.

Lo ha sottolineato in Aula il vicepresidente vicario di Fratelli d’Italia, Tommaso Foti.

