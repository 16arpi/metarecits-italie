Sciopero Ataf, Totaro: Renzi gioca sulla pelle dei dipendenti

“Il sindaco di Firenze, Matteo Renzi, aveva dichiarato di avere risolto i problemi di bilancio dell’ Ataf. E come al solito si è solo riempito la bocca di belle parole, giocando sulla pelle dei lavoratori”. E’ quanto dichiara Achille Totaro, deputato di Fratelli d’Italia. “La già disastrosa situazione del trasporto fiorentino – prosegue Totaro – è peggiorata dopo la scelta di Renzi e del Pd di privatizzare l’azienda, con l’ ipotesi di spacchettamento tra le società che ne controllano il patrimonio.
  
 Per i dipendenti, i risultati sono condizioni di lavoro tremende, senza clausole di salvaguardia e senza tutele. E il servizio ai cittadini è peggiorato, a causa dei tagli alle linee meno redditizie e dei ritardi. Il trasporto pubblico è un bene comune che va garantito, e chi vi lavora deve essere salvaguardato, nell’ interesse di tutti. Esprimo la mia totale solidarietà ai dipendenti dell’ Ataf – ha concluso Totaro – nella difesa dei diritti dei lavoratori e contro le forti ricadute negative che la “svendita” dell’azienda ha avuto su Firenze”. 
 
Roma, 5 dicembre 2013
