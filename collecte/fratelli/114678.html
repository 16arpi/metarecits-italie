Affido minori, appello Meloni a Fico e Casellati: Far partire subito lavori commissione d&#8217;inchiesta sul Forteto

“Dopo l’inchiesta “Angeli e Demoni” che ha portato alla luce un sistema raccapricciante di sfruttamento e violenze sui minori, Fratelli d’Italia rivolge un appello ai presidenti di Camera e Senato, Fico e Casellati: bisogna far partire immediatamente i lavori della Commissione bicamerale d’inchiesta sul Forteto. La legge istitutiva della commissione approvata mesi fa dal Parlamento prevede, infatti, anche il monitoraggio e il controllo delle case famiglia e delle comunità alloggio in materia di affido di minori presenti sul territorio nazionale. Basta perdere altro tempo e si inizi subito a lavorare. Noi siamo pronti a fare la nostra parte”.
Lo scrive su Facebook il presidente di Fratelli d’Italia, Giorgia Meloni.
