Esuberi Verti Assicurazioni, Rizzetto: tutelare lavoratori da pericolose decisioni aziendali

“Durante il periodo pandemico troppe aziende pur non essendo in crisi stanno sacrificando i posti di lavoro per scelte produttive a basso costo, senza il rispetto dei più elementari diritti di lavoratori e lavoratrici. Anche Verti Assicurazioni spa per perseguire questo modello organizzativo vuole procedere a 325 esuberi. Non possiamo consentire queste condotte inique che da un giorno all’altro negano il lavoro a dipendenti con esperienza ventennale, lasciandoli senza stipendio insieme alle loro famiglie. Chiediamo al governo di adottare tutte le iniziative necessarie per tutelare questi lavoratori e mettere in sicurezza i loro posti di lavoro”.

È quanto dichiara il deputato di Fratelli d’Italia, Walter Rizzetto, capogruppo della commissione lavoro alla Camera, che ha presentato un’interrogazione al ministro del Lavoro, Andrea Orlando, per salvaguardare i livelli occupazionali di Verti Assicurazioni spa di Cologno Monzese (MI).
