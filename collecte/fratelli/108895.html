Anzio, Liceo Chris Cappell College di via Fratini, Silvestroni: Presentata richiesta urgente di messa in sicurezza dell’edificio

In questa direzione la nota protocollata oggi dal deputato e capogruppo di FdI in città metropolitana Marco Silvestroni, indirizzata agli uffici della ex provincia di Roma che hanno la competenza sugli istituti superiori.
“L’ultimo piano triennale delle opere pubbliche approvato in Città Metropolitana – spiega Silvestroni – prevedeva lo stanziamento di 270.000 euro per gli interventi di ristrutturazione del tetto del Liceo. Ma i lavori non partiranno fino ad approvazione del bilancio, che di regola dovrebbe essere discusso nel mese di giugno. Data la delicatezza della questione ho ritenuto perciò opportuno chiedere agli uffici di intervenire con sollecitudine al fine di garantire la sicurezza di studenti e corpo docente nonché l’agibilità dell’intera struttura. Ad oggi ci risulta – continua Silvestroni – che siano stati effettuati solo dei lavori minori per la bonifica dei sottotetti. Mi voglio augurare che la mia sollecitazione trovi riscontro positivo e si possa garantire così un regolare avvio del prossimo anno scolastico”.
