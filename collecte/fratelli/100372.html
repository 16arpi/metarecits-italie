UNAR, Totaro: Prosegue l&#8217;azione censoria dell&#8217;ufficio nazionale antidiscriminazioni

“Prosegue l’attività censoria dell’Ufficio Nazionale Antidiscriminazioni della presidenza del Consigli dei Ministri. Con la lettera inviata dal consigliere capo dell’ufficio al presidente Meloni nella quale l’ufficio  censura le libere opinioni espresse da un deputato della Repubblica sulla politica migratoria del Governo Renzi,  abbiamo la plateale dimostrazione che la sinistra non è in grado di tollerare chi la pensa diversamente. Con questa lettera si fa esercizio arbitrario di potere privo di qualsiasi fondamento costituzionale e democratico. Già lo scorso anno, io stesso sono stato ‘attenzionato’ dalla struttura  con una missiva nella quale si criticavano le mie opinioni rispetto a un campo rom di  Firenze. Fui minacciato di querela per razzismo nel caso in cui avessi proseguito a manifestare liberamente il mio parere politico. Ci vogliono imbavagliare…Ma non ci riusciranno. Totale solidarietà al presidente Giorgia Meloni, che – sono sicuro- non si farà intimidire da questo sinistro figuro”. E’ quanto dichiara il deputato di Fratelli d’Italia-Alleanza nazionale Achille Totaro.
