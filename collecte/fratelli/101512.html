Legittima difesa, La Russa: Maggioranza sorda stravolge testo&#8230;

…PER FDI DIFESA SEMPRE LEGITTIMA SE AGGRESSIONE DI NOTTE IN ABITAZIONE. “Il testo della proposta di legge sulla ‘legittima difesa’ elaborato dalla Lega e integrato dal testo della proposta di legge di Fratelli d’Italia è stato stravolto dalla maggioranza in commissione Giustizia”. Lo dichiara Ignazio La Russa, deputato di Fratelli d’Italia. “La maggioranza – ha aggiunto La Russa, che ha partecipato per Fdi ai lavori della commissione – rimane sorda di fronte alla necessità dei cittadini onesti, costretti a doversi difendere per contrastare i ladri e i rapinatori all’interno della propria abitazione e del luogo di lavoro. Fratelli ‘Italia, come ho ribadito anche in commissione Giustizia, considera in ogni caso, sempre legittima la difesa quando l’aggressione è compiuta all’interno dell’abitazione in ore notturne ovvero quando anche di giorno è compiuta all’interno dell’abitazione o dei luoghi di lavoro con modalità tali da provocare un particolare stato di agitazione alle vittime”.
