Donzelli, Foti: solidarietà per sistematica foto a testa in giù

“L’ex presidente della IX municipalità di Napoli ed esponente di Potere al Popolo ha pubblicato sui social network una foto del collega Giovanni Donzelli capovolta, col messaggio ‘Donzelli come Mussolini’. Ancora una volta arriva una dimostrazione di odio politico verso un esponente di Fratelli d’Italia e stavolta proviene da qualcuno che ha ricoperto incarichi istituzionali. La sistematica pubblicazione da parte di certi esponenti di estrema sinistra delle foto a testa in giù di chi osa pensarla diversamente è ormai diventata patetica e dimostra la scarsa propensione al dialogo degli estremisti che vogliono spostare il dialogo politico dal livello del confronto a quello dello scontro. Al collega Donzelli va la mia solidarietà”.
Lo dichiara Tommaso Foti, capogruppo di Fratelli d’Italia alla Camera.
