Comunali, Rizzetto: Di Battista&#8230; pensi al doppiopesismo dei 5 stelle

“Il Movimento 5 Stelle è bravo a predicare ma non altrettanto a praticare il legalismo di cui spesso si vanta. Lo dimostra la nuova gaffe, l’ennesima, di Di Battista, in campagna elettorale permanente, al quale evidentemente le ultime vicende danno non poco imbarazzo. Una sentenza di un Tribunale  ha dato ragione a molti candidati esclusi preventivamente e d’imperio dalla competizione delle ‘Comunarie’. Come mai Il M5S non li ha  reintegrati nonostante una sentenza ? Non accettiamo lezioni di  democrazia e di correttezza da chi  disattende sia l’una che l’altra. Ed il sottoscritto qualcosa ne sa. Del resto, basti pensare a quanto sta accendendo in seno al Movimento dove si applicano evidentemente due pesi e due misure. Ai fedelissimi, persone che appartengono quasi tutte ormai ad una setta, viene perdonato tutto: un garantismo che nemmeno Silvio Berlusconi. Per altri, si emettono sentenze tramite tribunali del popolo della rete. Campioni di garantismo e giustizialismo a giorni alterni e a seconda delle convenienze”. È quanto ha dichiarato il deputato di Fratelli d’Italia-Alleanza nazionale-Terra Nostra Walter Rizzetto.
