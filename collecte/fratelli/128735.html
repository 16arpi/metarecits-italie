Energia, De Toma: bene incontro Cingolani &#8211; Settore, colte criticità

“Sono soddisfatto dell’incontro di questo pomeriggio sul tema carburanti organizzato con il Ministro Cingolani e con numerosi rappresentanti del settore della produzione e della distribuzione. Tra i temi emersi, e di cui si è discusso, ci sono le preoccupazioni dei gestori dei punti vendita sulle attività fraudolente e sullo sforzo dell’intero settore nel contrastare la crisi. Il Ministro ha colto tutte le criticità che attanagliano il settore dell’oil & gas e si è mostrato disponibile nel voler porre le basi per la tutela e la conversione del settore, istituendo nel breve termine un Tavolo di lavoro che vedrà il MITE protagonista ma con il coinvolgimento del Ministero dello Sviluppo, del Ministero dell’Economia e delle Finanze e del Ministero dei Trasporti”. 
Lo dichiara in una nota il deputato di Fratelli d’Italia, Massimiliano De Toma.
