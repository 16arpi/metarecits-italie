Scontri Torino, Meloni: Al Governo FdI farà legge anti black bloc e chiuderà centri sociali responsabili violenze e devastazioni

«Ecco le foto che non vi faranno mai vedere della manifestazione di ieri a Torino dei centri sociali e degli antagonisti: le chiamano ‘bombe ripiene’ perché contengono al loro interno bulloni e schegge di metallo e quando esplodono diventano proiettili mortali. Piena solidarietà e vicinanza di Fratelli d’Italia al poliziotto ferito da uno di questi ordigni micidiali e ora ricoverato in ospedale. La pazienza è finita. Al governo Fratelli d’Italia avrà tolleranza zero contro questi delinquenti e farà una legge anti black bloc: arresto obbligatorio in flagranza nei confronti di chi partecipa a manifestazioni con il volto coperto e chiusura dei centri sociali che si sono resi responsabili di violenze e devastazioni».
 
Lo scrive su Facebook il presidente di Fratelli d’Italia e candidato premier, Giorgia Meloni. 


