Sanità: per governo Meloni salute è priorità, aumento risorse da 2,4 miliardi

“Oggi ho partecipato alla celebrazione della IV Giornata nazionale del Personale Sanitario, Sociosanitario, Socioassistenziale e del Volontariato che si è tenuta presso le Corsie Sistine del Complesso Monumentale di Santo Spirito in Sassia a Roma. La sanità è una priorità di questo governo e lo ha dimostrato con l’aumento delle risorse da 2,4 miliardi di euro sul fondo sanitario nazionale. Ma non solo: come ha ribadito anche il ministro Orazio Schillaci durante il suo intervento, c’è una grande attenzione da parte del governo anche sul potenziamento dell’assistenza territoriale con lo stanziamento di 250 milioni di euro per il 2025 e 350 milioni di euro per il 2026. E infine, l’intervento nel Dl Milleproroghe dove si estende lo scudo penale per tutto il 2024”. Lo dice il deputato di Fratelli d’Italia e membro della commissione Affari Sociali, Francesco Ciancitto.
“Grazie di cuore a medici, infermieri, assistenti sociali, volontari, operatori sanitari e socio-sanitari che con impegno, dedizione incrollabile e competenza supportano ogni singolo paziente offrendo cure e conforto. Il vostro lavoro è prezioso”, dichiara il senatore di Fratelli d’Italia, Guido Liris, capogruppo in commissione Bilancio, in occasione della IV Giornata nazionale del personale sanitario.
