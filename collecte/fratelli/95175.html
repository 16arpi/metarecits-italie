Sicurezza, La Russa: mai e poi mai Fdi sosterrà provvedimento Fornero

  “Gli uomini e le donne in divisa, messi già a dura prova da una vita di sacrifici e scarsi riconoscimenti, vengono oggi ulteriormente mortificati dall’intento della Commissione Lavoro di avallare il provvedimento Fornero sul sistema pensionistico del comparto Difesa-Sicurezza. Mentre in Italia il tema della sicurezza e dell’ attenzione verso i tutori dell’ordine è per molti tornato di moda solo dopo i recenti ed eclatanti episodi di violenza, per Fratelli d’ Italia era e resta al centro del nostro agire. Mai e poi mai quindi sosterremo questo provvedimento, che anzi contrasteremo in ogni modo e forma possibile’’.
È quanto dichiara Ignazio La Russa, presidente di Fratelli d’Italia.
Roma, 22 maggio 2013
