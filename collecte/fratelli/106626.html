Sanità Calabria, Rampelli: Dalla sessione di bilancio nessun intervento per rendere più efficiente sanità nel sud.

SALVINI INTANTO INTERVENGA PER CONTENERE LA SINDACA LEGHISTA CHE HA INSULTATO I MEDICI CALABRESI.

“L’area tematica sanità è stata licenziata dalla commissione bilancio e ancora una volta non si ravvedono iniziative  per rendere più efficiente la rete nel Sud. Nel frattempo chiediamo a Salvini di arginare le incontinenze della sindaca leghista di Cascina Susanna Ceccardi, di cui risuonano ancora parole pesantissime sulla presunta inadeguatezza e impreparazione dei medici calabresi. L’unica cosa certa è che a loro andrebbe invece consegnato un pubblico encomio per le vite che salvano e i malati che curano nelle condizioni vergognose in cui Stato e Regione li costringono a operare. Giudizi di questa natura non penalizzano solo la Lega, che probabilmente non sfonda al sud anche a causa di questi atteggiamenti, ma tutta la coalizione. La battaglia nel Mezzogiorno va condotta contro inefficienze, corruzione e malavita, certo non contro chi fa il proprio dovere nonostante tutto”. È quanto dichiara il capogruppo di Fratelli d’Italia-Alleanza nazionale Fabio Rampelli.
