Pe: eurodeputato FdI-Ecr Raffaele Stancanelli confermato vicepresidente commissione giuridica

L’eurodeputato di Fratelli d’Italia-Ecr, Raffaele Stancanelli è stato confermato, questa mattina, vicepresidente della Commissione Giuridica del Parlamento Europeo. “Ringrazio i miei colleghi per la fiducia. La mia conferma – dichiara Stancanelli – è il risultato di un lavoro attento e puntuale che continuerò a portare avanti con lo stesso impegno avendo sempre come stella polare la difesa delle aziende italiane.  Sono tanti i dossier alla mia attenzione, – conclude – tra questi sto seguendo come relatore ombra ‘La modifica delle direttive per la comunicazione societaria sulla sostenibilità’ ”.
