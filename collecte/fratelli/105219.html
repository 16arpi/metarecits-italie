Italia-Canada, Fidanza: Basta con CETA e trattati libero scambio su pelle produttori italiani

“Basta trattati di libero scambio sulla pelle dei nostri produttori. Il voto di oggi in Senato conferma che si continua impunemente con la politica degli accordi internazionali che massacrano le nostre produzioni di qualità. Dopo il sostegno al TTIP, l’accordo EBA sul riso dal sud-est asiatico, gli accordi con Marocco e Tunisia su arance e olio, ora il parere favorevole al CETA le cui ricadute negative sui nostri produttori saranno di gran lunga maggiori dei benefici. Rammarica che Forza Italia abbia votato insieme al Pd a sostegno di questo pessimo provvedimento”.
Lo dichiara Carlo Fidanza, responsabile Enti Locali e membro dell’Ufficio di Presidenza di Fratelli d’Italia.
