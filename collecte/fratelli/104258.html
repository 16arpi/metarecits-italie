Camorra, Cirielli-Taglialatela: Domiciliari per Campanelli, Franceschini dica cosa farà

“La nuova direttrice del Parco Archeologico dei Campi Flegrei, Adele Campanelli, nominata dal governo Gentiloni a febbraio, ai domiciliari nell’ambito dell’inchiesta su camorra e appalti in Campania. Rimaniamo sempre garantisti, ma sarebbe interessante sapere cosa ne pensano il Pd e il ministro Franceschini che solo qualche settimana, all’atto della nomina, parlò di un’eccellenza italiana. Attendiamo di sapere cosa intenda fare rispetto a questa vicenda”. È quanto dichiarano i deputati di Fratelli d’Italia-Alleanza Nazionale Edmondo Cirielli, responsabile del Dipartimento Giustizia del partito, e Marcello Taglialatela, componente della commissione Antimafia.
