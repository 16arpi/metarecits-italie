Manovra, Meloni: Per combattere l&#8217;evasione fiscale la prima cosa da fare è tagliare le tasse

«Se si vuole combattere l’evasione fiscale la prima cosa da fare è tagliare le tasse. Questa manovra, invece, prevede almeno 10 miliardi di nuove tasse e in Italia non ce n’è decisamente bisogno visto che abbiamo una pressione fiscale al 47%».
È quanto ha detto nel corso di una intervista al Tg2, che andrà in onda stasera, il presidente di Fratelli d’Italia, Giorgia Meloni.
«Il centrodestra del futuro? Dovrà essere diverso soprattutto sul piano della coerenza. Per stare insieme continuo a chiedere che si chiarisca, una volta per tutte, che non ci saranno altri patti con il PD e con il Movimento 5 Stelle. Sono strade fallite come aveva previsto Fratelli d’Italia, unico partito rimasto saldamente nel centrodestra», continua Meloni.
