Covid, Bucalo: vietare sport da 12 anni in su è vergognosa scelta del Governo

“Niente sport dai 12 anni in su senza green pass. L’ennesima vergognosa scelta di governo, che dallo scorso 10 gennaio vieta a questi ragazzi sprovvisti di super Green Pass di accedere alla maggior parte degli impianti sportivi e ricreativi, sia all’aperto che al chiuso, precludendo così ad una delle fasce della popolazione che più di tutte ha risentito degli effetti psicofisici della pandemia uno sfogo che potrebbe essere una terapia. Avevo presentato un Odg a mia firma che impegnava il Governo a prevedere la possibilità per i ragazzi dai 12 anni in su di poter effettuare attività sportiva anche se privi di un certificato verde, soprattutto in questo momento che vivono una condizione di maggiore fragilità che non può essere sottovalutata. La risposta di questo governo è stata la bocciatura. Questa non è lungimiranza, ma ignoranza”.

Lo dichiara Ella Bucalo, deputato di Fratelli d’Italia e responsabile del Dipartimento Scuola di FdI.
