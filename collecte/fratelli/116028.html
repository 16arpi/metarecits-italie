RdC. Balboni-Bertacco: Pd e M5S dalla parte dei terroristi. Bocciato pacchetto emendamenti FdI  

“Il ministro Catalfo aveva annunciato che avrebbe chiarito sulla vicenda del reddito di cittadinanza concesso all’ex brigatista Federica Saraceni; invece oggi in Commissione Lavoro sono stati giudicati bocciati gli emendamenti di Fratelli d’Italia al decreto crisi aziendali per impedire di erogare il reddito di cittadinanza a delinquenti, malviventi e terroristi. Un comportamento inaccettabile. FdI è da tempo che denuncia, nel silenzio generale, questa vergogna, grazie a cui ladri, pedofili e stupratori, oltre ad assassini e terroristi, percepiscono questo assegno di Stato. Non ci arrendiamo, come abbiamo fatto in questi mesi, e continueremo la nostra battaglia in Aula, perchè è inammissibile che i soldi degli italiani siano sperperati per sostenere i nullafacenti e i delinquenti”. Lo dichiarano i senatori di Fratelli d’Italia, Alberto Balboni e Stefano Bertacco.  
