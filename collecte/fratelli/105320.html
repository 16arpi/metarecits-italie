Fazio, Rampelli: Oltre al danno erariale, c&#8217;è anche il danno morale&#8230; uno schiaffo in faccia dato agli italiani in difficoltà

“Il fatto, sicuramente positivo, che la Corte dei Conti abbia aperto un’indagine sugli emolumenti per Fabio Fazio e i costi legati alla sua trasmissione è sicuramente positivo. Sarebbe stato preferibile prevenirlo con un comportamento più responsabile dei vertici Rai, sordi ad anni di battaglie moralizzatrici sul tetto ai compensi per dirigenti, professionisti, artisti.
Il danno erariale, che la magistratura contabile accerterà, è però poca cosa rispetto all’inestimabile danno d’immagine procurato alla Tv di stato che, in queste ore, è odiata da tutti gli italiani a causa dello schiaffo dato ai loro sacrifici, in una fase di grande crisi economica, con il contratto multimilionario concesso al ‘comunista in Rolex’ Fabio Fazio.
C’è un danno erariale, un danno d’immagine per la Rai, un danno morale procurato alla tanta gente in difficoltà. I manager pubblici hanno perso ogni contatto con la realtà, sono sempre più ‘boiardi su Marte’ Restiamo in trepidante attesa di conoscere la risposta all’interrogazione presentata in commissione vigilanza Rai una settimana fa su questo caso vergognoso”.

È quanto dichiara il capogruppo di Fratelli d’Italia-Alleanza nazionale Fabio Rampelli, componente della commissione di Vigilanza della Rai.
