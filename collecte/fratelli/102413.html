Adozioni, Meloni: Da magistratura altra sentenza creativa e ideologica, alcuni giudici rileggano Costituzione

«Dalla magistratura arriva oggi un’altra sentenza creativa e ideologica: sì alla “stepchild adoption” per le coppie di persone dello stesso sesso. Alcuni giudici farebbero bene a rileggere la nostra Costituzione che dice chiaramente due cose: il Parlamento fa le leggi‎ e la magistratura le applica, non il contrario. E la legge italiana non prevede le adozioni gay. Noi continueremo a difendere il diritto di un bambino ad avere un padre e una madre e a batterci per far approvare  la proposta di legge di Fratelli d’Italia: l’utero in affitto sia reato universale, ovvero punibile nella nostra Nazione anche se commesso all’estero».
Lo scrive su Facebook il presidente di Fratelli d’Italia, Giorgia Meloni.
