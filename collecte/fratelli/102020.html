Roma, Iadicicco: Da Adinolfi deprimente caduta di stile su Meloni

«Deprimente la caduta di stile di Mario Adinolfi nei confronti di Giorgia Meloni: Fratelli d’Italia aderisce e partecipa senza simboli di partito alla “Marcia per la Vita” sin dalla sua prima edizione e senza cercare mai cinque minuti di visibilità approfittando di temi così importanti. Giorgia Meloni era assente per ragioni personali e familiari, quindi per motivi legati a quella famiglia che Mario Adinolfi dice di difendere, ma era con il cuore insieme alle migliaia di persone che oggi hanno sfilato per le strade della Capitale. Il presidente di FdI ha voluto pubblicare anche sui suoi profili social le foto della nostra presenza alla manifestazione, a dimostrazione del fatto che Giorgia Meloni non cambia e non ha mai cambiato posizione su questo tema. Adinolfi cerchi qualche altro avversario nella sua personalissima ricerca di visibilità e si scusi».
Lo dichiara Federico Iadicicco, responsabile nazionale Famiglia e Vita di Fratelli d’Italia.
