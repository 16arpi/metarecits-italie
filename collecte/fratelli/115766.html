Cittadinanza, Delmastro: Anima Governo è indigesta crasi Boldrini-Fico

“Il governo, più rosso che giallo, ha scoperto la vera necessità dell’Italia: la cittadinanza agli immigrati. Disinnesco clausole di salvaguardia dell’iva? Detassazione? Decontribuzione? Piano natalità? Difesa della produzione nazionale? Difesa globale dell’ambiente con i dazi di civiltà? Tutte tematiche retrograde da sovranisti! La vera emergenza, per i marziani di governo, è conferire la cittadinanza agli immigrati, secondo il governo rosso-giallo che calenderizza con urgenza lo ius culturae. Sono proprio marziani, nel senso vivono proprio sul pianeta rosso di Marte. FdI in Parlamento e nella piazze si opporrà all’ennesima follia di un governo la cui anima è una indigesta crasi fra Boldrini e Fico”.
Lo dichiara Andrea Delmastro, deputato di Fratelli d’Italia.
