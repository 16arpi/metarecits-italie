Sardegna, Meloni: Su continuità territoriale richieste FdI inascoltate da Governo

“Fratelli d’Italia ha presentato interrogazioni al governo per chiedere di attivare un tavolo per ridiscutere il piano della continuità territoriale ed evitare che vengano rincarati i prezzi dei biglietti, soprattutto per gli emigrati sardi e per gli italiani non residenti. La Sardegna non può essere ancora più isolata: non si può impedire a tante persone di tornare a casa agevolmente e non si possono limitare anche molte possibilità sul piano del Turismo e del Commercio. Finora il governo non ci ha ascoltato: speriamo che, complice la campagna elettorale, lo faccia finalmente in queste settimane”.
È quanto ha detto arrivando a Olbia, prima tappa della due giorni in Sardegna, il presidente di Fratelli d’Italia, Giorgia Meloni.

