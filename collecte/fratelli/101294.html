Taglialatela: Benvenuta all&#8217;on Petrenga nella squadra di Fratelli d&#8217;Italia &#8211; Alleanza Nazionale

SUA ADESIONE DIMOSTRA CAPACITA’ AGGREGAZIONE DEL PARTITO.
“Do il benvenuto all’on. Giovanna Petrenga nella squadra di Fratelli d’Italia – Alleanza Nazionale. Il suo passaggio a Fratelli d’Italia è la dimostrazione della forte capacità di aggregazione che ha il nostro partito.
In un momento storico nel quale tutti gli altri perdono pezzi e consensi Fratelli d’Italia continua a crescere e ad aggregare”.
E’ quanto dichiara in una nota il Parlamentare e responsabile delle politiche per il Mezzogiorno di Fratelli d’Italia – Alleanza Nazionale Marcello Taglialatela a margine dell’annuncio del passaggio a Fratelli d’Italia dell’on. Giovanna Petrenga.
“Sono doppiamente contento di questa adesione, essendo la Petrenga una Dirigente del Mibac, persona competente e di spessore e per il fatto che sia campana e vada così a rafforzare il nostro partito ulteriormente a Sud e nella nostra regione, a dimostrazione di come Fdi-An stia sempre più diventando un riferimento nel meridione e per le politiche di rilancio e sviluppo economico ed occupazionale del Mezzogiorno”, ha concluso il Deputato di Fdi-An.
