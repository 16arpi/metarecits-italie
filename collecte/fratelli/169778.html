Dl Superbonus: bene governo su odg per abbattimento barriere architettoniche

“Siamo felici che il governo, accogliendo il nostro ordine del giorno al Dl Superbonus, si sia impegnato a valutare l’opportunità di facilitare ulteriormente le famiglie, dove è presente una persona con disabilità grave, nell’effettuare interventi edilizi per abbattere le barriere architettoniche nelle proprie abitazioni”. Lo dichiarano i deputati di Fratelli d’Itala Saverio Congedo, Mariangela Matera e Guerino Testa. 
“Per Fratelli d’Italia è giusto salvaguardare i conti pubblici, ma al tempo stesso, rimane prioritario migliorare la qualità di vita delle persone portatrici di handicap. Con l’approvazione di questo odg da parte dell’Aula, l’esecutivo e la maggioranza guidata da Giorgia Meloni confermano ancora una volta la loro sensibilità verso un tema profondamente importante”, concludono commentando l’approvazione in Aula dell’ordine del giorno a prima firma Guerino Testa.
