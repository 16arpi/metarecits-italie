Balneari, FdI: Governo ostile, serve forte azione no Bolkestein

“Siamo preoccupati perché il nuovo governo si regge su due forze politiche che hanno dimostrato di essere ideologicamente ostili alla causa dei balneari.” Lo hanno dichiarato intervenendo all’assemblea unitaria dei balneari gli esponenti di Fratelli d’Italia Carlo Fidanza (Capodelegazione al Parlamento Europeo) e Riccardo Zucconi (capogruppo in Commissione Attività Produttive alla Camera). “Pd e Cinque Stelle hanno dimostrato nei mesi di ostacolare ogni soluzione per il riordino del settore e si sono più volte espresso a favore delle aste. Ora il rischio è che ripartano dalla ‘bozza Centinaio’, che comunque noi di Fratelli d’Italia avevamo considerato non soddisfacente, peggiorandola e indebolendo ogni paletto a garanzia dei concessionari uscenti. L’esatto opposto di quello che servirebbe: una forte azione politica in sede europea per portare una volta per tutte i balneari fuori dalla Bolkestein!”, hanno concluso gli esponenti di FdI.
