Carceri, Rampelli: Aggrediti agenti penitenziaria a S.M. Capua Vetere. Ministro Bonafede intervenga e ripristini legalità

“Ancora disordini nel carcere di Santa Maria Capua Vetere dove la scorsa notte alcuni detenuti hanno occupato il reparto ‘Danubio’ e aggredito gli agenti della Polizia Penitenziaria, ai quali va la nostra vicinanza. Le continue tensioni evidenziano come la situazione nell’istituto sia ormai fuori controllo. Il ministro della Giustizia Bonafede intervenga e prenda provvedimenti a tutela degli agenti e ripristini la legalità all’interno del penitenziario”.
E’ quanto dichiara in una nota Fabio Rampelli, vicepresidente della Camera e deputato di Fdi. 
