Tav, Silvestroni: Incertezza politica riaccende animi dei contestatori. Il governo faccia chiarezza

“Solidarietà incondizionata alle forze di polizia aggredite in Val Susa.
Le azioni eversive che continuano ad arrivare da alcuni gruppi violenti e intolleranti del Movimento NO TAV non possono più rimanere senza risposta. E’ arrivato il momento di mettere un punto definitivo su questa vicenda: sgombero dei campeggi limitrofi all’area interessata organizzati dai movimenti e soprattutto risposte chiare e definitive da parte del governo su quali siano le intenzioni rispetto al progetto della Tav. L’incertezza politica sulla questione non sta facendo altro che riaccendere gli animi di chi da sempre contesta l’opera”.
Lo ha dichiarato in una nota il deputato di Fratelli d’Italia, Marco Silvestroni.
