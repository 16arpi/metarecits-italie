L. Elettorale, FdI: Proposta relatori rischia di essere primo frutto inciucio

«La bozza di riforma del Porcellum presentata dai relatori Donato Bruno e Doris Lo Moro oggi al Senato ci è nota da tempo. È la proposta di riforma di Denis Verdini e cioè una legge, sul modello spagnolo, costruita per dare rappresentanza sostanzialmente a due partiti? Una legge, così come si può evincere dalle agenzie, che contiene una soglia di sbarramento implicita del 20-25% per l’80% del Parlamento. Una legge che da dignità democratica anche alla vecchia “legge truffa”. Se cosi fosse sarebbe il primo vero frutto dell’inciucio in corso, sulla falsariga di quanto già successo e con gli stessi protagonisti in Regione Toscana».
  
 
 
È quanto dichiarano i fondatori di Fratelli d’Italia Giorgia Meloni, Ignazio La Russa e Guido Crosetto.
 
Roma, 24 ottobre 2013
