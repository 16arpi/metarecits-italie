Ambiente, Cirielli presenta interrogazione urgente al ministro Costa: Amministrazione comunale Sarno inefficace, si rischia emergenza sanitaria

“Nel Comune di Sarno si rischia un’ emergenza sanitaria. A causa dell’assoluta inadeguatezza dell’amministrazione comunale si stanno scatenando roghi in decine di discariche abusive presenti in tutto il territorio. Nelle prossime ore chiederò con un’interrogazione urgente al ministro dell’Ambiente Sergio Costa di intervenire per scongiurare l’allarme sanitario, accertare e perseguire le responsabilità anche penali di questo disastro ”: lo annuncia in una nota Edmondo Cirielli, deputato di Fratelli di Italia e Questore della Camera dei Deputati.
 “A Villa Venere e altre aree della città si sono creati dei veri e propri sversatoi a cielo aperto che con il caldo e gli incendi sono una bomba ambientale ad orologeria” – spiega Cirielli
“E’ opportuno in questa fase ripulire le strade e bonificare le aree per evitare conseguenze alla comunità locale ma vanno accertate le responsabilità per i mancati controlli, che hanno consentito gli sversamenti illegali, e  l’assoluta mancanza di interventi adeguati  per rimuovere i rifiuti  ” – conclude il Questore Cirielli
