Ordigno stazione carabinieri. Cirielli: Solidarietà all&#8217;Arma. Stop a campagna di delegittimazione contro le forze dell&#8217;ordine

“L’ordigno fatto esplodere questa mattina a Roma davanti al portone d’ingresso della stazione dei carabinieri San Giovanni in via Britannia 37 altro non è che la conseguenza di una campagna di delegittimazione contro le forze dell’ordine portata avanti anche con l’appoggio di rappresentanti delle Istituzioni”: è quanto dichiara in una nota Edmondo Cirielli, deputato di Fratelli di Italia, esprimendo piena solidarietà ai carabinieri vittime del gesto intimidatorio.
“Quando si diffondono fake news, come in occasione della falsa notizia sulla bandiera nazista Baldissera di Firenze, c’è il rischio, e l’episodio di oggi lo conferma, di armare i soliti violenti contro le forze dell’ordine che, tra tagli delle risorse e personale insufficiente, continuano a garantire la sicurezza degli italiani” – conclude Cirielli.
“Chi nei giorni scorsi ha soffiato sul vento della strumentale polemica contro i carabinieri chieda scusa, perché l’Arma resta il primo presidio di legalità e sicurezza della nostra Nazione” conclude il parlamentare di Fdi.
