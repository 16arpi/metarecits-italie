Rai, FdI: Anche oggi taglia nostro intervento in Aula

«Ancora una volta la Rai taglia gli interventi dei deputati di Fratelli d’Italia durante le dirette televisive dell’Aula. Lo ha fatto mercoledì scorso quando la capogruppo Giorgia Meloni stava parlando in occasione del voto di fiducia al governo Letta. Lo ha fatto oggi quando durante il discorso di Fabio Rampelli è stata mandata la pubblicità.
  
La presidenza della Camera si faccia interprete della nostra protesta nei confronti del presidente della Rai e della Vigilanza Rai. Se dovessero ripetersi gli episodi di discriminazione della televisione pubblica ai danni di Fratelli d’Italia, non escludiamo una protesta durante una diretta Rai».
È quanto dichiara Achille Totaro, deputato di Fratelli d’Italia.
Roma, 4 ottobre 2013
