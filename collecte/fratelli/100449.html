Esodati, Meloni: FdI al fianco lavoratori in presidio davanti Mef, governo trovi risorse per opzione donna e terza salvaguardia

«Fratelli d’Italia è al fianco dei lavoratori che da questa mattina sono in presidio davanti al Ministero dell’Economia per chiedere al Governo l’adozione di due provvedimenti attesi da tempo: la proroga al 2018 della cosiddetta “opzione donna” sul pensionamento anticipato e la settima salvaguardia degli esodati. FdI ha sempre aderito a tutte le proposte di soluzione per questi lavoratori e proseguirà a farlo. Siamo scesi in piazza per manifestare la nostra solidarietà e continueremo a sostenere questa battaglia in Parlamento: l’Esecutivo consideri queste richieste una priorità e faccia di tutto per trovare nel più breve tempo possibile le risorse necessarie».
È quanto scrive su Facebook il presidente di Fratelli d’Italia, Giorgia Meloni.
