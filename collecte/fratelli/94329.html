Camorra, Cirielli: plauso a forze dell’Ordine

Desidero rivolgere un plauso alle Forze dell’Ordine per l’importante operazione condotta dalla Dia di Napoli e dal Tribunale di Frosinone, che questa mattina ha portato alla confisca di beni per 90 milioni di euro.
Lo dichiara Edmondo Cirielli, esponente di “Fratelli d’Italia-Centrodestra nazionale.  
Il lavoro sinergico tra gli organi investigativi della Dia e l’autorità giudiziaria continua a dare i suoi frutti – ha aggiunto – , colpendo la forza economico-finanziaria della criminalità organizzata.
Fratelli d’Italia è impegnata fortemente su questi temi e, in particolar modo, su quello della legalità e dei diritti degli appartenenti alle Forze dell’Ordine, che ogni giorno sono in prima linea per garantire la nostra sicurezza.
 
