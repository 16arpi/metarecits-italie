Covid, Bignami: giusta azione legale parenti vittime. Bene utilizzo documenti ottenuti da Fdi con sentenza Tar




“Esprimiamo vicinanza e solidarietà ai parenti delle vittime del COVID che dopo aver ripetutamente invocato, senza risposte, trasparenza e verità sulla gestione della pandemia da parte delle Autorità competenti sono state costrette ad agire dinanzi alla giustizia ordinaria per sentire accolte le loro richieste.
Un’azione, di cui oggi si celebra l’avvio dinanzi al Tribunale di Roma, resa inevitabile dal rifiuto del Ministero di attuare qualsiasi collaborazione con le famiglie.  Questo comportamento del Ministero deve far riflettere sulle effettive capacità di preparazione e risposta predisposta nella gestione della pandemia da parte del Ministro della Salute. Siamo orgogliosi che il team dei legali abbia ritenuto di utilizzare, nella sua richiesta di verità e giustizia, anche i documenti ottenuti da FdI mediante le sentenze del Tar. Saremo sempre al fianco dei cittadini che chiedono di appurare le responsabilità e di conoscere la verità a prescindere dai colori politici”.

Lo dichiara Galeazzo Bignami, deputato di Fratelli d’Italia.


