Emanuele Prisco nominato responsabile nazionale Riforme di FdI

Il parlamentare Emanuele Prisco è stato nominato da Giorgia Meloni responsabile nazionale per le riforme di Fratelli d’Italia. “Questo ruolo riguarderà alcune partite strategiche per l’Italia a cominciare dal posizionamento politico nei rapporti con l’Europa e alla riorganizzazione del modello di Stato. Ringrazio Giorgia Meloni per avermi affidato questo nuovo incarico. In ogni modo continuerò, come ho sempre fatto, con il massimo impegno, ad occuparmi in maniera attenta delle vicende perugine e umbre più in generale. Il nuovo incarico è prima di tutto un riconoscimento al partito umbro che rappresenta una delle realtà più convincenti d’Italia”.
