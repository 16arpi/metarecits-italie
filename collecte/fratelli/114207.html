M5S. Ciriani: CdM congelato per voto Rousseau? Istituzioni ostaggio di Di Maio

“Siamo ormai alla farsa. Un Consiglio dei ministri, richiesto a gran voce dal ministro dell’Interno per il varo di un provvedimento considerato importante quale il decreto Sicurezza bis, spostato e congelato in attesa del risultato del voto online su Di Maio sulla piattaforma Rousseau. Se non fossero in ballo il futuro della nostra Nazione e degli italiani ci sarebbe da ridere. Invece, esprimiamo profonda preoccupazione per come le istituzioni della nostra Repubblica siano tenute in ostaggio dal capo politico dei Cinquestelle, che invece di prendere atto della clamorosa sconfitta elettorale e dimettersi si rifugia in un sondaggio-farsa per rimanere attaccato al potere e alla sedia ministeriale”. Lo dichiara il presidente dei senatori di Fratelli d’Italia, Luca Ciriani.
