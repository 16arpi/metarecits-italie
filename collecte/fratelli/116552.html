M5s, FdI: Alza polveroni contro di noi per coprire brutte vicende che lo coinvolgono

“Fanno davvero sorridere gli esponenti grillini che in queste ore per coprire le tante brutte vicende che coinvolgono il M5S provano ad alzare polveroni attaccando Giorgia Meloni e Fratelli d’Italia. Tra un appartamento di servizio dato a familiari, un cane da scortare con l’auto blu, l’alleanza di governo con il nemico giurato e le polemiche intestine per il voto sulla piattaforma Rosseau per le elezioni in Calabria ed Emilia Romagna, D’Uva, Romaniello & Co. non sanno più che pesci prendere. Le fake news e le armi di distrazione di massa del M5S non serviranno però a coprire le loro responsabilità davanti a quegli italiani già messi a dura prova dalle loro scellerate politiche economiche”.
Lo dichiara Luca de Carlo, deputato di Fratelli d’Italia.   
