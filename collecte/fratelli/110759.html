Mafia nigeriana, Meloni-Fidanza: Esponenti FdI presenteranno mozioni in tutti i comuni per chiedere intitolazioni alla memoria di Pamela Mastropietro

«Raccogliendo la proposta lanciata dal professor Alessandro Meluzzi nel corso di “Atreju”, nei prossimi giorni i rappresentanti di Fratelli d’Italia in tutti i comuni presenteranno mozioni per chiedere l’intitolazione di strade e giardini alla memoria di ‘Pamela Mastropietro, vittima della mafia nigeriana’».

È quanto dichiarano il Presidente di Fratelli d’Italia Giorgia Meloni e il responsabile nazionale Enti Locali Carlo Fidanza.

«L’efferato delitto di Macerata ha fatto tragicamente emergere una realtà mafiosa feroce, che controlla interi settori del crimine, dedita a crudeli pratiche tribali ma nel contempo avanzatissima nell’utilizzo delle tecnologie – spiegano Meloni e Fidanza -. Una realtà sottovalutata in nome di un multiculturalismo che nega gli effetti nefasti di un’immigrazione incontrollata che ci riempie anche di pericolosi criminali».
