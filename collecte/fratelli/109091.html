Roma, Trancassini: Serve guerra al commercio abusivo

“Nel centro storico di Roma serve una nuova stagione di legalità, pulizia e decoro contro il commercio abusivo. Dopo un sopralluogo che ho effettuato al Rione Trevi, insieme al presidente dell’associazione commercianti Fabrizio Patrizi, come parlamentare ho scritto al sindaco Raggi, al Questore e al Prefetto di Roma. Perché un conto è accettare strampalate leggi di mercato e assurde leggi che hanno permesso l’umiliazione del tessuto storico della Capitale, altro è accettarne omissivamente la presenza dell’illegalità. Ora mi auguro che tutte le Istituzioni competenti, a partire dal Campidoglio, passino ai fatti: non è più rinviabile una guerra al commercio abusivo che difenda chi rispetta le regole e abbia tolleranza zero contro chiunque violi la legge”.
Lo dichiara Paolo Trancassini, deputato di Fratelli d’Italia.
