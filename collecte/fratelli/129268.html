Israele, Fitto: solidarietà al popolo di Israele per attentato di Elad

“Solidarietà al popolo di Israele e alle famiglie delle vittime per l’ennesimo vile attentato terroristico, avvenuto ieri nella citta di Elad, che ha causato tre morti e numerosi feriti. Dalla fine di marzo Israele ha subito vari attentati che sono costati la vita a quindici persone. Condanniamo con fermezza tali attacchi e allo stesso tempo ci preoccupano molto le dichiarazioni del portavoce di un’organizzazione terroristica che ha elogiato l’attacco di ieri definendolo come un’operazione eroica e quelle di un altro portavoce di Hamas che ha affermato che ‘il popolo palestinese è determinato a difendere i suoi luoghi sacri, ogni profanazione verrà punita’. E’ necessario, quindi, non abbassare mai la guardia rispetto al terrorismo legato al fondamentalismo islamico che prosegue nella sua attività destabilizzatrice nei confronti di Israele”. Così in una nota il copresidente del gruppo Ecr-FdI al Parlamento europeo Raffaele Fitto.
