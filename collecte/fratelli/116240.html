Umbria. Santanchè: Scandalosa grafica Tg1 su dati FdI. Rai spieghi in Vigilanza

“E’ scandaloso quanto accaduto stanotte al Tg1. Nel corso dello spazio dedicato alle elezioni regionali dell’Umbria è stata diffusa una grafica che riportava una proiezione dei dati elettorali in cui a Fratelli d’Italia si attribuiva il 4 per cento. Un errore clamoroso e grave visto che già a quell’ora FdI era accreditata di ben oltre il 10 per cento. E a poco valgono le precisazioni del giornalista in collegamento. Rimane il fatto che è andata in onda una grafica palesemente sbagliata e penalizzante per FdI. Chiederò in Vigilanza spiegazioni per una simile vicenda, che non può essere derubricata a semplice sciatteria professionale”. Lo dichiara il capogruppo di Fratelli d’Italia nella Commissione parlamentare di Vigilanza sulla Rai, Daniela Santanchè.
