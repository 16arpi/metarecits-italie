Scuola, Rampelli-Mollicone: Da FdI solidarietà a maestre, Governo accetti nostri emendamenti

“Oggi pomeriggio una delegazione di Fdi, composta anche da Paola Frassinetti vicepresidente commissione Scuola e dalle deputate Ella Bucalo e Monica Ciaburro, ha partecipato in solidarietà al sit-in di protesta davanti a Montecitorio organizzato dal coordinamento delle maestre diplomate magistrali per contestare la parte del Decreto Dignità che riguarda il loro comparto. Abbiamo espresso la nostra solidarietà e confermato che Fratelli d’Italia presenterà in Aula tutti gli emendamenti – anche quelli bocciati in commissione Lavoro – perché riteniamo che l’insegnamento di cui lo Stato ha usufruito in questi anni per aprire le scuole possa essere solo stabilizzato.
Il Governo non può privilegiare una categoria su di un’altra è proprio sul cosiddetto decreto dignità che cerca di sanare il precariato non si può fare altro che rivendicare la difesa dei ruoli e l’apertura delle Gae seppure con criteri che rispettino i diversi percorsi. Riteniamo che umiliare una categoria come questa corrisponda alla logica del male minore che certo non può essere quella del sedicente ‘governo del cambiamento’.

E’ quanto dichiarano in una nota congiunta Fabio Rampelli, vicepresidente della Camera, e Federico Mollicone deputato di Fdi.
