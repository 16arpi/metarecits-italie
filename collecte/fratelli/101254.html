Uccise ladro che entrò in tabaccheria, Meloni: Stato si accanisce contro chi non si arrende a morire da vittime

«Franco Birolo, un tabaccaio della provincia di Padova, è stato condannato a 2 anni e 8 mesi di galera per aver sparato al ladro moldavo che di notte era entrato nel suo negozio per rapinarlo. Ma non solo. Il tabaccaio è stato condannato anche a pagare 325 mila euro di risarcimento alla famiglia del delinquente. È assurdo: siamo davanti ad uno Stato che non solo non garantisce la sicurezza dei cittadini ma che arriva ad accanirsi contro quei cittadini che non si arrendono all’idea di morire da vittime. Per noi di Fratelli d’Italia la difesa è sempre legittima: se entri di notte a casa mia, ho il diritto di difendermi come ritengo. Totale solidarietà e vicinanza a Franco Birolo e alla sua famiglia: siamo al vostro fianco».
Lo scrive su Facebook il presidente di Fratelli d’Italia, Giorgia Meloni.
