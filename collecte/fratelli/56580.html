Vittoria a Firenze: Mozione per elenco ferie solidali. Altruismo e solidarietà tornino protagonisti

GRUPPO CONSILIARE FRATELLI D’ITALIA
MOZIONE – Proponente: Alessandro Draghi Oggetto: ferie solidali
IL CONSIGLIO COMUNALE
VISTO l’ art. 24 del d.lgs. n. 151/2015 recante “Disposizioni di razionalizzazione e semplificazione delle procedure e degli adempimenti a carico di cittadini e imprese e altre disposizioni in materia di rapporto di lavoro e pari opportunità”;
PREMESSO che per ferie solidali si tratta di ferie che possono essere cedute gratuitamente dai lavoratori a colleghi che hanno figli minori che necessitano di presenza fisica e cure costanti. Secondo quanto previsto dal suddetto articolo, il dipendente, su base volontaria e a titolo gratuito, può cedere, in tutto o in parte, ad altro dipendente, che abbia l’esigenza di prestare assistenza a figli minori che necessitino di cure costanti per particolari condizioni di salute: le giornate di ferie, nella propria disponibilità, eccedenti le quattro settimane annuali di cui il lavoratore deve necessariamente fruire ai sensi dell’art. 10 del d. lgs. n. 66/2003 in materia di ferie; queste ultime sono quantificate in 20 giorni nel caso di articolazione dell’orario di lavoro settimanale su cinque giorni e 24 giorni nel caso di articolazione dell’orario settimanale di lavoro su sei giorni; le quattro giornate di riposo per le festività soppresse di cui all’art. 28 del CCNL 16/10/2008;
EVIDENZIATO l’importanza sociale e l’alto valore solidaristico che rappresenta il gesto;
VALUTATA l’utilità e l’opportunità di istituire un albo online mediante il quale un dipendente cedente e un richiedente potrebbe mettersi in contatto e scambiarsi le ferie solidali, sempre nel rispetto della d.lgs 196/03 aggiornato con il nuovo d. lgs 101/2018, creando sempre maggiori legami solidaristici fra colleghi;
VERIFICATO che in molti settori i CCNL ancora oggi non garantiscono la cessione delle ferie solidali; e che ad oggi non sono pervenute domande di disponibilità o richieste al Comune di ferie supplementari;
Pagina 2 di 2 Mozione n°: -2019/01509
RITENUTO che la prassi potrebbe essere implementata attraverso la possibilità che un lavoratore avrebbe nel cedere le ferie anche a un altro dipendente dello stesso livello che lavori in un’ altra azienda, mantenendo per motivi pratici e sindacali la differenziazione fra azienda pubblica e privata
INVITA IL SINDACO
1) ad istituire un elenco affinché si albo online (in intranet sul sito www.comune.fi.it) affinché un dipendente generoso e un collega bisognoso possano cedere o richiedere in base alla loro
esigenze le ferie solidali;
2) a farsi promotore verso l’ARAN affinché in tutti settori lavorativi si arrivi a riformulare i CCNL includendo le ferie solidali;
3) a farsi carico presso il Governo affinché la legge possa con una modifica creare la possibilità di scambio delle ferie solidali anche a colleghi inquadrati nello stesso livello ma dipendenti in aziende diverse.
Alessandro Draghi
Firenze, 17 dicembre 2019

