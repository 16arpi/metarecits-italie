Immigrazione, Meloni: Se avessero ascoltato FdI tre anni fa ci saremmo risparmiati migliaia di clandestini

“L’Italia doveva andare a trattare con il governo o i governi libici molto prima e riprendere il controllo delle coste. Se avessero ascoltato tre anni fa le proposte di Fratelli d’Italia ci saremmo risparmiati qualcosa come 500mila Immigrati clandestini, visto che arriva da noi per il 95% dei casi non ha diritto di stare qui secondo la convenzione di Ginevra e per l’85% delle volte non ha diritto neanche secondo la protezione sussidiaria dell’UE. La proposta di Fratelli d’Italia continua a essere la stessa: missione europea per un accordo con i governi libici, blocco navale al largo delle coste libiche, apertura in Africa degli hotspot per stabilire chi ha diritto ad essere rifugiato e distribuzione unicamente dei rifugiati equamente nei 27 paesi dell’UE. È questa la proposta con la quale dobbiamo presentarci in Europa”.
Lo ha detto nel corso di Radio Anch’io su Radio RaiUno il presidente di fratelli d’Italia e candidato premier Giorgia Meloni.
