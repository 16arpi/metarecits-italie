Attentato Francia, Meloni: Se i governi occidentali fossero degni degli uomini che hanno bloccato il terrorista sul treno in Francia saremmo già intervenuti in Libia

Un gruppo di uomini, un francese, tre statunitensi e un britannico con il loro coraggio hanno impedito una nuova strage in Francia, fermando su un treno, a mani nude, un terrorista armato fino ai denti. C’è una grande simbologia in questo episodio: se l’Occidente affronta con coraggio il terrorismo islamico, a viso aperto, senza nascondersi e senza indietreggiare, è in grado di sconfiggerlo. Questi fanatici si nutrono della nostra paura e della nostra rassegnazione, ed è nostro dovere non lasciargliene nemmeno una goccia. Come seppe fare un altro eroe, il nostro Fabrizio Quattrocchi, anche davanti alla morte. Se solo i governi occidentali fossero degni di questi uomini, avremmo risolto gran parte del problema e, tanto per cominciare, avremmo già spazzato via l’Isis dalla Libia senza aspettare che i terroristi vengano a bussare alle nostre porte.
