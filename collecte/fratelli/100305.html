Casamonica, Rampelli: sindaco, prefetto e questore come le tre scimmiette

“Marino non sapeva, il prefetto non sapeva, il questore non sapeva. Alla faccia del controllo del territorio e del monitoraggio del fenomeno rom…
Per non parlare degli amministratori, quelli li conoscono solo per andarci a cena.
Troppe persone irresponsabili agiscono come le tre scimmiette, non vedono, non sentono non parlano, attente ad accudire i clandestini e insensibili alla diffusa richiesta di sicurezza che viene dalla gente ormai esasperata.
Eseguono ordini precisi che vengono dal governo italiano, impiegando le forze dell’ordine sull’accoglienza e distogliendole dalla difesa delle famiglie”. È quanto dichiara il capogruppo di Fratelli d’Italia-Alleanza nazionale Fabio Rampelli, che ha annunciato interrogazione parlamentare urgente al ministro degli interni Alfano.
