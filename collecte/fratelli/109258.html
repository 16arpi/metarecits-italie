Cannabis, Meloni: Governo Conte blocchi vendita prodotti con qualità ridotta principio attivo

“Il Consiglio Superiore di Sanità ribadisce oggi quello che Fratelli d’Italia dice da sempre: la pericolosità per la salute di quei prodotti a base di cannabis con una quantità ridotta di principio attivo, che ora vengono venduti ovunque e che sono al centro di un mercato fuori controllo. Il Governo Conte ascolti il Css, blocchi la vendita di questi prodotti e metta in campo un imponente piano di lotta alla droga e alle dipendenze patologiche. Promuovere e tutelare la qualità della vita, soprattutto nelle giovani generazioni, è e sarà sempre una delle nostre priorità”.

E’ quanto dichiara il presidente di Fratelli d’Italia, Giorgia Meloni.
