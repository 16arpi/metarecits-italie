Cultura: Nascita polo museale di Napoli e Caserta è vittoria FdI

“La battaglia di Fratelli d’Italia per la nascita del polo museale di Napoli e Caserta è stata oggi coronata da successo: in una riunione al ministero dei Beni culturali fra ministro ed enti locali è stato deciso che il polo si farà. La proposta di FdI al riguardo era stata presentata alla Camera il 19 giugno in un’interrogazione di Marcello Taglialatela, e il ministro Bray aveva pubblicamente dichiarato in Aula la sua valutazione positiva e la sua disponibilità a realizzarla”.
È quanto dichiarano Guido Crosetto, coordinatore nazionale di Fratelli d’Italia, e Marcello Taglialatela, deputato FdI, che aggiungono: “Questa decisione è di grande importanza per la Campania, perché la nuova struttura, esercitando le attività di tutela, permetterà la conservazione e la valorizzazione del patrimonio culturale delle due città e dei musei dipendenti e metterà in valore il patrimonio culturale e architettonico dell’intera Regione. Inoltre, grazie alla gestione diretta degli incassi ricavati dagli ingressi dei turisti, potrà rappresentare anche una reale possibilità di riorganizzazione e rilancio della Reggia di Caserta, che sta subendo da anni un lento declino”.
Roma, 22 luglio 2013
