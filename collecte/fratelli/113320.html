Basilicata, Cirielli: Toninelli si vergogni. Statale Sinnica interrotta da un mese. Ministro distratto da inchieste su M5S?

“Il ministro Danilo Toninelli è troppo distratto da inchieste e faide interne al M5s per dedicarsi a cantieri opere fondamentali per i cittadini. Altro che Tav. Si vergogni. L’Italia è paralizzata. Sto percorrendo in lungo e largo la Basilicata: una Regione completamente abbandonata da un governo che in un anno è riuscito a fare peggio del centro-sinistra”. E’ quanto denuncia in una nota Edmondo Cirielli, Questore della Camera dei Deputati e commissario regionali di Fdi in Basilicata, annunciando un’interrogazione urgente sull’interruzione in prossimità della diga della statale Sinnica.
“La Ss 653, il corridoio di collegamento della statale Ionica con la Salerno – Reggio Calabria, è interrotta da un mese, in prossimità della diga. Ad oggi non c’è alcuna certezza sulla ripresa della viabilità. Né si sa quando partiranno i lavori” – spiega Cirielli
“Di cantieri fermi e strade interrotte se ne trovano ovunque in Basilicata. E’ assurdo che i lucani siano isolati e penalizzati per colpa di un ministro così incapace” – conclude il Questore della Camera dei Deputati
