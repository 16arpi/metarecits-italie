Coronavirus, Delmastro: Italia al collasso e governo eroga 50 mln per imprese tunisine

Di Maio faccia benefattore con soldi suoi
“Di Maio ogni volta che ne pensa una ci fa rimpiangere quella piacevole sensazione di vuoto cosmico che aleggia attorno alla sua figura. Oggi l’ambasciata di Tunisi ha dato la notizia che l’Italia ha erogato 50 milioni alla Tunisia per l’emergenza coronavirus con specifica destinazione alle imprese tunisine. Il sistema industriale italiano è al collasso e chiede maggiori attenzioni al Governo, le partite iva sono allo stremo e hanno ricevuto briciole, le famiglie vivono di incertezze e il Governo eroga 50 milioni di euro alla Tunisia per l’emergenza coronavirus! Siamo oltre la follia! Ma cosa vi hanno fatto di male le imprese italiane e gli italiani? Dal cilindro di Di Maio, vero e proprio campione di esterofilia, quanti altri pacchi usciranno ai danni delle imprese e dei cittadini italiani? Ogni risorsa oggi deve essere destinata a curare la nostra Nazione e non a favorire le passerelle internazionali di Di Maio. Se Di Maio  vuole fare il benefattore lo faccia con i soldi suoi, non con quelli degli italiani, tragicamente e vergognosamente sottratti alla emergenza coronavirus”.
Lo dichiara Andrea Delmastro, deputato di Fratelli d’Italia e capogruppo FDI in commissione Esteri.
