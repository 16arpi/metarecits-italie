Covid, Lollobrigida: Tar Lazio obbliga Speranza a consegnare verbali task force

“Per la seconda volta i Giudici condannano Speranza e danno ragione a FdI nella battaglia per la trasparenza condotta nell’interesse di tutti gli italiani. I verbali della task force del ministro della Salute, sinora secretati, devono essere consegnati al deputato di Fratelli d’Italia Galeazzo Bignami entro 30 giorni. È quanto deciso quest’oggi dal TAR del Lazio che ha accolto il suo ricorso contro il ministro della Salute che si era rifiutato di consegnarglieli. Si tratta di documenti fondamentali, che, come affermato dallo stesso Ministero, hanno condotto alla dichiarazione dello Stato di emergenza del 31 gennaio 2020 determinando tutte le scelte operate dal Governo nella gestione della pandemia”. 

Lo dichiara il capogruppo di Fratelli d’Italia alla Camera, Francesco Lollobrigida.
