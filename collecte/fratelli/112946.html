Tav, Meloni: Vista qui dagli Stati Uniti sembra ancora più surreale (video)

“La discussione in Italia sulla Tav sembra ancora più surreale se vista qui dagli Stati Uniti, dove abbiamo partecipato al Consiglio Italia-Stati Uniti. Questa iniziativa mette insieme le migliori energie italo-statunitensi per parlare di commercio e intensificazione degli scambi ma non ha molto senso parlare di come intensificare gli scambi dagli Stati Uniti e intanto rimanere esclusi dai commerci europei per colpa di chi vuole dire sempre no alle infrastrutture”.
È quanto ha dichiarato da New York il presidente di Fratelli d’Italia, Giorgia Meloni, che domani interverrà al “Conservative Political Action Conference” (CPAC) a Washington.

