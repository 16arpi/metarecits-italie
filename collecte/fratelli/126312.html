Legittima difesa: venerdì delegazione parlamentari in visita a carcere Venezia per incontrare Onichini

“Nella giornata di venerdì una delegazione di parlamentari di Fratelli d’Italia farà visita al carcere di Venezia dove è detenuto Walter Onichini, condannato dalla Cassazione venerdì scorso a scontare una pena a quattro anni e 11 mesi a seguito dei fatti che lo hanno portato a reagire ai ladri che si erano introdotti presso la sua abitazione nel 2013. FdI esprime vicinanza a Walter e alla sua famiglia ed è già in contatto con gli avvocati per studiare i documenti e verificare la possibilità di inoltrare una richiesta di grazia al Presidente della Repubblica”.
Lo dichiarano in una nota i parlamentari di Fratelli d’Italia Galeazzo Bignami, Alberto Balboni, Luca De Carlo e Giovanni Donzelli.
