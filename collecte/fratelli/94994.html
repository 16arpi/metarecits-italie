Riforme, La Russa: Fdi ha presentato ddl per elezione diretta Capo dello Stato

“Con le firme di tutto il gruppo di Fratelli d’Italia, ho presentato come primo firmatario un progetto di legge per l’elezione diretta di un Capo dello Stato che sia anche capo del governo. Invito i deputati degli altri gruppi a sottoscriverlo perché il testo presentato è lo stesso già approvato al Senato nella scorsa legislatura. Pur essendo aperto a integrazioni e modifiche è un testo già ampiamente condiviso e quindi risulta essere un buon punto di partenza per dare finalmente all’Italia una riforma che consenta direttamente ai cittadini di eleggere il capo di governo ed eliminare per sempre lunghe fasi di stallo come quella che stiamo affrontando in queste settimane”.
 
Lo dichiara Ignazio La Russa, presidente di Fratelli d’Italia.
Roma, 25 aprile 2013
 
