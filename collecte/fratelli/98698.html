Busta di proiettili a consigliere Moretto, FdI-An al suo fianco

“Al nostro capogruppo in Consiglio Comunale Enzo Moretto va la solidarietà mia e di tutta la comunità di Fratelli d’Italia–Alleanza Nazionale. Enzo da sempre rappresenta…

…un esempio di militanza, rettitudine e di impegno politico appassionato. Le sue battaglie a favore del territorio, del suo quartiere e di tutti quei cittadini che vivono condizioni sociali difficili ne fanno un esempio da seguire. Saremo al suo fianco nella sua battaglia per la legalità e contro chi cerca di frenarne con minacce ed intimidazioni la sua azione politica“, così in una notaMarcello Taglialatela, deputato napoletano di Fratelli d’Italia-An.
“La mia solidarietà umana e politica e dell’intera comunità napoletana di Fratelli d’Italia-Alleanza Nazionale all’amico Enzo Moretto per l’episodio gravissimo della lettera minatoria e dei proiettili ricevuti. La matrice dell’intimidazione di cui Enzo è stato vittima assume contorni inquietanti se la rapportiamo al coraggioso impegno politico del consigliere in quartieri difficili dove più volte è stato protagonista di denunci sul malaffare. Che nella nostra città sia frequente che si tenti di condizionare l’attività politica con gesti vigliacchi come questo è testimoniato anche da altri episodi che, in questo caso, non fanno che confermare la bontà delle battagli che Moretto porta avanti e ci segnalano che sarebbe gravissimo abbassare la guardia“, ha aggiunto Luigi Rispoli, presidente cittadino di FdI-An.

Gli fa eco Luciano Passariello capogruppo in Consiglio Regionale del partito: “Esprimo la mia personale solidarietà e vicinanza al nostro capogruppo in Consiglio regionale. Non saranno certamente gesti deprecabili come questi a fermare la voglia di sana politica e la passione di Enzo. L’ignobile gesto di cui è stato vittima porterà lui ed il partito tutto a continuare ancor con più convinzione nelle battaglie fatte nell’interesse del territorio e dei cittadini“.

