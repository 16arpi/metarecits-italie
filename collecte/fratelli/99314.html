Whirlpool, Ciccioli: No alla desertificazione industriale

“​La Whirlpool ha acquistato la Indesit e ora farà ciò che vuole​: è un’impresa economica e licenzierà, investirà o chiuderà gli stabilimenti secondo i propri bilanci e le esigenze del mercat​o. Di fatto acquisendo la Indesit​, Whirlpool ​ha eliminato un concorrente importante nel mercato mondiale. In barba a tutte le dichiarazioni fin qui rilasciate alla stampa dalla proprietà, dalla Giunta di centrosinistra Spacca e dal premier Renzi “l’operazione fantastica” non esiste e la dura realtà è sotto gli occhi di tutti, 1350 esuberi e, da noi, la chiusura dello storico stabilimento di Albacina. Siamo in Italia alla de-industrializzazione o meglio alla distruzione industriale come nel periodo bellico.​ ​Invece di mille chiacchiere​,​ Renzi tolga all’Europa il governo delle regole economiche​ e restituisca sovranità industriale alle ​N​azioni​”​.
​Lo dichiara il portavoce regionale di Fratelli d’Italia nelle Marche, Carlo Ciccioli.
