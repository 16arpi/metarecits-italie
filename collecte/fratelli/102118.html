Dipendenti pubblici, Rampelli: Categoria vessata dal Governo&#8230;

…STIPENDI E CONTRATTI FERMI DA 6 ANNI, SALARI DIMINUITI, ASSUNZIONI BLOCCATE. “Mentre cresce in tutte le Nazioni europee il numero dei dipendenti pubblici, in Italia siamo a -5% in dieci anni. Il rinnovo dei contratti è fermo da 6 anni, gli stipendi accessori bloccati, i salari complessivamente regrediscono dell’1%. Nei Paesi più avanzati, la pubblica amministrazione è fondamentale per la crescita del Pil. In Italia è considerata una zavorra perché chi dovrebbe gestire il personale se ne disinteressa. Anche per colpa del governo. In oltre due anni e mezzo Renzi non è riuscito a valorizzare questo asse fondamentale dello Stato favorendo quella rivoluzione della Pa che trasforma il dipendente pubblico in “facilitatore” delle imprese e delle famiglie e non in un semplice impiegato che deve evadere una pratica. Bisogna essere spietati con i corrotti e i fannulloni, ma essere in grado di premiare chi lavora onestamente e con solerzia. Tutto questo non è stato fatto. Sulla modernizzazione della Pa l’Esecutivo dimostra di avere poche idee e confuse”.

È quanto ha dichiarato il capogruppo di Fratelli d’Italia-Alleanza nazionale Fabio Rampelli intervenendo in aula in un question time rivolto al ministro della Pubblica Amministrazione Marianna Madia.

https://www.youtube.com/watch?v=NLV17rfV_8s
