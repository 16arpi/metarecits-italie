Sovrana bellezza apre un nuovo capitolo

Poco meno di un anno fa, nel gennaio 2017, sulla pagina nazionale di “Terra Nostra Italiani con Giorgia Meloni” è nata Sovrana Bellezza, rubrica dedicata alle eccellenze italiane, a ciò che ci rende unici al mondo.
Il mio progetto era dare risalto alla nostra bellezza nazionale, sottolinearne l’enorme potenziale culturale e economico, descrivendo di volta in volta personaggi che con il loro lavoro paziente, la loro competenza hanno raggiunto l’eccellenza nella loro arte e ci hanno reso famosi a livello internazionale.
Noi italiani, negli ambiti più diversi, esercitiamo nel mondo un fascino potente, le arti che ci hanno reso celebri e nelle quali siamo maestri indiscussi sono la forza motrice dell’Italia e dobbiamo ripartire dalla nostra eccellenza per dare nuove energie al Paese. Il progetto è cresciuto e Sovrana Bellezza apre una nuova fase. Da oggi gli articoli verranno pubblicati sul sito nazionale di Fratelli d’Italia, sempre di martedì, con cadenza quindicinale.
La rubrica è in grande espansione e presto vi darò tutti gli aggiornamenti.
Intanto vi invito a partecipare al convegno di Sovrana Bellezza che si terrà il 13 dicembre dalle 16,30 a Roma a Lo Zodiaco viale del Parco dei Mellini 88/92.
Sarà un incontro tra gli imprenditori, gli artigiani, i professionisti che sono ambasciatori della nostra Sovrana Bellezza nel mondo e che sono stati protagonisti della rubrica, i politici che difendono la nostra bellezza nazionale e i giornalisti che si sono occupati di Sovrana Bellezza.
Interverranno il capogruppo alla Regione Lazio di Fratelli d’Italia, Giancarlo Righini, il capogruppo di Fratelli d’Italia alla Città Metropolitana di Roma Capitale, Marco Silvestroni, Rachele Mussolini, consigliere comunale ” Con Giorgia” di Roma Capitale e la stampa.
Vi aspetto!
La Sovrana Bellezza siamo noi
