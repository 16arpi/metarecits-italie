Grande guerra, Meloni: FdI domani sul Piave a manifestazione fondazione An

«Fratelli d’Italia aderisce e sarà presente domani dalle 11 a Saletto di Breda di Piave alla manifestazione della Fondazione An per i 100 anni della Grande Guerra #nonpassalostraniero».
È quanto scrive su Twitter il presidente di Fratelli d’Italia, Giorgia Meloni, che domani parteciperà alla manifestazione “24 maggio. Giuramento sul Piave. Non passa lo straniero” organizzata dalla Fondazione Alleanza Nazionale, in collaborazione con il Comitato “24 maggio. Giuramento sul Piave” e alla quale Fratelli d’Italia ha aderito, in occasione dei 100 anni dell’entrata dell’Italia nella Prima Guerra Mondiale.
