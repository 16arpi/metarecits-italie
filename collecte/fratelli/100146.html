Camera, Meloni: Solidarietà di FdI a Elio Vito, vittima lottizzazione Pd delle presidenze di commissione

«Solidarietà di Fratelli d’Italia a Elio Vito, vittima della lottizzazione da parte del Pd delle Presidenze di Commissione della Camera. Non c’era, infatti, alcun motivo valido per rimuovere dalla Presidenza della Commissione Difesa una persona che in questi anni ha lavorato molto bene, si è occupata di casi molto delicati come quello dei marò e si è sempre distinta per correttezza e capacità, raccogliendo l’apprezzamento sia della maggioranza che dell’opposizione. Una scelta tipica del Pd e di Renzi, che a parole parlano di merito ma poi non perdono occasione per occupare tutte le poltrone disponibili».
È quanto dichiara il presidente di Fratelli d’Italia, Giorgia Meloni.
