Governo, Fidanza: Bene ha fatto Giorgia Meloni ad avanzare il nostro aiuto a Salvini

“Spiace assistere ancora una volta alle ingerenze della Presidenza della Repubblica a dispetto della volontà espressa dagli italiani. Dopo i governi tecnici favoriti dal Colle e dopo il mancato incarico a Salvini all’indomani dell’indiscusso successo del centrodestra alle elezioni, oggi il Quirinale si oppone alla persona di Paolo Savona, reo secondo i burocrati di questa Europa che a noi non piace, di essere troppo eurocritico. Fratelli d’Italia è un movimento patriottico e mette gli interessi dell’Italia al primo posto al di là del governo che la guida e per questo motivo bene ha fatto Giorgia Meloni ad avanzare il nostro aiuto a Salvini. Al Presidente della Repubblica Mattarella infine, chiediamo di schierarsi dalla parte degli italiani, non ascoltando i diktat della Merkel e di Juncker”
E’ quanto dichiara Carlo Fidanza, deputato di Fratelli d’Italia.
