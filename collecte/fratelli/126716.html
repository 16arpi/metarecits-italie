FN, Butti: nemmeno su antifascismo maggioranza è compatta

“La furia iconoclasta di vari settori della sinistra è stata ignorata da un governo che non intende sciogliere Forza Nuova o le altre associazioni eversive: neppure sull’antifascismo questa maggioranza è compatta. Se un sindacato viene assaltato da fascisti e qualche giorno dopo la stessa scena si ripete a Milano ma da parte dei centri sociali il reato è lo stesso e la punizione deve essere uguale. Fratelli d’Italia condanna senza distinzione alcuna, ogni violenza eversiva e i conti con la Storia li ha già fatti. Ci riconosciamo nella risoluzione Ue del 2019 che condanna tutte le dittature. Questo governo, invece, è fuori contesto e vive sulla luna: pensa all’antifascismo anziché alla disoccupazione e alla crisi economica. FdI continuerà la sua battaglia contro ogni tipo di eversione e lo farà con la coerenza che gli è stata riconosciuta dai cittadini in questi anni di attività parlamentare”.
Così in Aula alla Camera il deputato di Fratelli d’Italia Alessio Butti.
