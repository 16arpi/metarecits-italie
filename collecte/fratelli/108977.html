VVFF, FdI a Salvini: Avviare urgentemente procedura di stabilizzazione

“Fratelli d’Italia chiede al Ministro dell’Interno di avviare urgentemente una procedura di stabilizzazione per i vigili del fuoco discontinui, poiché con la manovra di assunzioni prevista nell’ultima legge di bilancio, vi sono rientrati solo 490 discontinui su un totale di circa 15.000, senza prevedere una ricollocazione per gli esclusi. La stabilizzazione dei vigili del fuoco discontinui è un atto dovuto, per mettere fine ad anni di ingiusto precariato di persone che con il loro lavoro si sono rese indispensabili per il nostro comparto sicurezza. A sostegno di questo personale, inoltre, vanno assunte ulteriori iniziative per agevolarne la ricollocazione sia nel settore privato che in quello pubblico, con l’attribuzione a specifiche condizioni di un diritto di precedenza all’inserimento”.
Lo dichiara il deputato di Fratelli d’Italia Walter Rizzetto.
