Difesa: bene approvazione risoluzione su missioni, nostri soldati apprezzati in tutto il mondo

“E’ un’ottima notizia l’approvazione in Aula della risoluzione di maggioranza sulle missioni internazionali. I soldati italiani sono apprezzati in tutto il mondo per la loro grande capacità di dialogare con tutti, per la loro umanità ed empatia verso i civili. La nostra collocazione geopolitica di piattaforma nel Mediterraneo ci impone un ruolo fondamentale nel controllo del fronte Sud, sempre più importante e strategico per le nuove tensioni dei Paesi più radicalizzati. La nostra credibilità internazionale deriva anche dal fondamentale ruolo delle nostre missioni di pace e dall’impegno dei nostri militari, che ringrazio, nei teatri più difficili”.
Lo dice Mauro Malaguti, deputato di Fratelli d’Italia.
