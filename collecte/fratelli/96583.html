Legge elettorale, Rampelli: Tra PD e Forza Italia spionaggio da spogliatoio

“Sulla legge elettorale è in atto una messa in scena tra Forza Italia e Pd, una sorta di spionaggio da spogliatoio a chi sarebbe più virile. In questo caso a chi la dice più grossa nel dissimulare le strategie, a nascondere malafede. Tutto sulla testa degli italiani.
  
Ai quali interessa solo poter scegliere da chi essere governati e rappresentati, fino a poter decidere i propri parlamentari. Questa è la priorità. Ed essendo tale, viene sistematicamente ignorata dal dibattito in corso tra i furbetti del quartierino: quelli con la mania del controllo oligarchico del parlamento”. È quanto dichiara il vicecapogruppo di Fratelli d’Italia Fabio Rampelli intervenendo nel dibattito sulla legge elettorale.
Roma 3 marzo 2014
