R.cittadinanza. Ciriani: Per Istat e Ocse nessuna crescita. Bocciato assistenzialismo M5S, FdI chiede taglio tasse per crescita

“Sia l’Istat e sia l’Ocse bocciano il reddito di cittadinanza. Infatti, non avrà alcun effetto moltiplicativo sulla nostra economia ma piuttosto uno deprimente, confermando quello che Fratelli d’Italia sostiene da tempo e cioè che il reddito di cittadinanza è una misura assistenziale capace di aumentare soltanto il deficit della nostra Nazione. Altro che combattere la povertà, il reddito di cittadinanza favorirà il lavoro nero o incentiverà a non lavorare, sviluppando atteggiamenti a dir poco immorali. FdI, invece, continua a ritenere che le ingenti risorse stanziate nella manovra debbano servire per ridurre la pressione fiscale su famiglie e imprese. Basta con l’assistenzialismo di Stato del M5S, e si abbia il coraggio di tagliare le tasse”.
Lo dichiara il presidente dei senatori di Fratelli d’Italia, Luca Ciriani.
