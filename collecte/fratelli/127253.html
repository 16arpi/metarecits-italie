Mantovani: Italia in Europa senza ruolo da comprimaria, sfida Ue è su semiconduttori e indipendenza da Cina

“La tutela delle nostre imprese di fronte alla minaccia di facili acquisizioni da parte di gruppi cinesi è fondamentale al fine di garantire la solidità del mercato italiano ed europeo. L’Europa deve emanciparsi nella produzione dei semiconduttori e di altre componenti ad alta tecnologia il cui rifornimento non deve dipendere dalla politica di Pechino. La crescita e il futuro del nostro Paese passa da una buona gestione della transizione tecnologica ed in questo è di vitale importanza far sì che l’Unione Europea recuperi il divario nelle produzioni ad alta tecnologia. Si tratta di temi che interessano fortemente le nostre aziende, tra cui quelle del comparto automobilistico. La discussione generale di oggi è l’occasione per riflettere sulla necessità di una tutela dell’interesse nazionale. Dobbiamo portare in Europa una visione strategica orientata alla sovranità tecnologica e digitale oltre che alla tutela delle tipicità produttive italiane.”

Lo dichiara Lucrezia Maria Benedetta Mantovani, deputato Fratelli d’Italia e capogruppo in Commissione Affari Europei.
