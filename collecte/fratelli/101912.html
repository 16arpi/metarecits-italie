Roma, Donzelli: Bertolaso disastro da protezione civile

“Ogni volta che apre bocca fa un disastro. Neanche la Protezione civile sarebbe in grado di arginare i suoi danni”. E’ quanto afferma il coordinatore dell’esecutivo nazionale di Fratelli d’Italia Giovanni Donzelli, in seguito alle dichiarazioni rilasciate oggi da Guido Bertolaso a Corriere.tv.
 
“Dopo la moglie che vota Giachetti, i rom ‘vessati’, la gaffe sulla maternità di Giorgia Meloni, Roma dipinta ‘terremotata’ come L’Aquila e il giro turistico con tanto di trolley nella periferia romana – sottolinea Donzelli – oggi Bertolaso si è detto disponibile a fare l’assessore per il Pd e i 5 Stelle, un uomo buono per tutte le stagioni, pronto a lavorare con chiunque pur di strappare una poltrona. Che altro dovrebbe dire il candidato sindaco per far capire a Forza Italia di essere completamente inadeguato a svolgere quel ruolo?”.
