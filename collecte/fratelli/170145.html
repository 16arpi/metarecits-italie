Scontri Livorno: aggressione armata contro agente Polizia municipale

“Il video che circola in queste ore sui social di un agente della Polizia municipale di Livorno, aggredito durante gli scontri tra gli ultras della squadra di casa e della Massese, fa impressione nella sua brutalità e deve indurre a una immediata riflessione. La campagna contro le forze dell’ordine, sobillata purtroppo da alcuni esponenti dell’opposizione, produce anche questi effetti. Un’aggressione drammatica contro un uomo in divisa, che arriva in sospetta concomitanza con la diffusione di inaccettabili volantini anarchici a Pisa, contenenti un appello alla lotta contro la Polizia. Sono i frutti avvelenati dei seminatori d’odio, che purtroppo hanno avuto fin troppo risalto sui media”.
Lo dichiara Susanna Donatella Campione, senatore di Fratelli d’Italia e componente della Commissione Giustizia di Palazzo Madama.
