Referendum, Rampelli: Ora anche S&#038;P, non abbiamo l&#8217;anello al naso.

GOTHA DELLA FINANZA MONDIALE SE NE FREGA DELLE PERSONE. “Eccoli qui gli alleati di Renzi, escono uno per uno allo scoperto, come le lumache dopo una pioggia…Abbiamo letto le raccomandazioni di JP Morgan, le pressioni del Financial Times e ora arriva il turno di Standard & Poors. Si tratta del ‘gotha’ di quella finanza mondiale che vive di speculazione e se ne frega della vita delle persone, delle famiglie e dei popoli. Stanno rendendo sempre più visibile la verità: Renzi è un loro burattino e devono sostenerlo fino all’inverosimile. Ora ci vogliono far credere che l’economia può resistere all’uscita della Gran Bretagna dall’Europa e all’imprevedibile quanto contrastata elezione di Trump alla presidenza degli Stati Uniti, ma sarebbe a rischio se il Senato italiano non verrà nominato dai partiti e se il microbo Renzi dovesse dimettersi mandando l’Italia a votare 5 mesi prima della scadenza naturale. Ma possibile che questi anglosassoni si ostinino a trattarci come fossimo uomini primitivi con l’anello al naso? E Renzi, di fronte a manifestazioni di affetto così imbarazzanti, possibile non si vergogni?”. È quanto dichiara il capogruppo di Fratelli d’Italia-Alleanza nazionale Fabio Rampelli.
