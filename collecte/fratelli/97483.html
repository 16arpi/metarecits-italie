Riforme-referendum confermativo, Rampelli: Massima ipocrisia di Renzi

“Ma di cosa parla Renzi. Toglie ai cittadini il Senato elettivo e la possibilità di scegliere i propri deputati. Ha aumentato il numero per la raccolta delle firme per i referendum abrogativi e aumentato il numero delle firme per le pdl popolari.
  
Ora ci racconta che chiederà comunque ai cittadini il gradimento della riforma con un referendum consultivo, peraltro neppure previsto dalla legge e al di fuori da quanto previsto dall’articolo 138. Ci stupiamo dell’assenza dei girotondi del Popolo Viola, dei difensori a oltranza della Costituzione che quando facemmo noi una riforma- quella sì degna di tale nome- fecero il finimondo. Renzi sta incarnando il peggior populismo e utilizza le istituzioni a suo uso e consumo”. E’ quanto dichiara il capogruppo di Fdi-An Fabio Rampelli a commento delle affermazion del presidente del Consiglio Matteo Renzi sul referendum confermativo. Roma 1 agosto 2014
