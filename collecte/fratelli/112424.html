Foibe, FdI: Bene Red Land in prima serata Rai. Accolta richiesta FdI dopo decenni di silenzi e coperture su tragedia

“Ringraziamo i vertici della Rai per aver accolto la richiesta di Fratelli d’Italia di inserire la proiezione del film ‘Red Land’ nel palinsesto della giornata del 10 febbraio, Giorno del Ricordo in memoria delle vittime delle Foibe e dell’esodo giuliano-dalmata. Dopo decenni di colpevoli silenzi e di coperture politiche e mediatiche, per la prima volta un film su Norma Cossetto e la tragedia delle foibe sarà trasmesso in prima serata sulla Rai. E’ il regalo più bello che si potesse fare agli esuli e ai loro familiari”.
Lo dichiarano in una nota congiunta i deputati di Fratelli d’Italia Federico Mollicone, componente della commissione Vigilanza Rai e Paola Frassinetti, componente della commissione Cultura della Camera.
