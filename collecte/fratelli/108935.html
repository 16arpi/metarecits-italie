Trasporti, Deidda: Ministero firmi decreto per guardrail salva-motociclisti, basta una firma per salvare migliaia di vite


“Sul tavolo del ministero dei Trasporti c’è un decreto, già pronto dalla precedente legislatura ma mai firmato, che renderebbe obbligatoria l’installazione nelle strade italiane dei nuovi guardrail cosiddetti ‘salvamo-tociclisti’. Basterebbe una sola firma per salvare la vita a migliaia di persone e a far sì che gli Enti e le varie Amministrazioni siano messe in condizione di adeguare il sistema stradale. Una soluzione questa, che tra l’altro non avrebbe un impatto economico sconvolgente se si pensa che un guardrail standard costa circa 150 euro al metro mentre quello con la protezione per i centauri, va dai 30 ai 60 euro in più al metro. Nel marzo 2016, il decreto ricevette il benestare del Consiglio Superiore dei Lavori Pubblici e, in attesa di approvazione definitiva, lo stesso ministero dei Trasporti autorizzò i gestori all’installazione in via sperimentale dei dispositivi salva-motociclisti. Nel Consiglio regionale della Sardegna, Fratelli D’Italia, con i consiglieri Truzzu e Lampis, ha raccolto le istanze delle associazioni di motociclisti e ha presentato una mozione, approvata all’unanimità, per sostituire e adeguare i guardrail della Sardegna ai sistemi più moderni e più economici. Ora tocca al ministero dei Trasporti, impegnarsi. Una sola firma e saranno salvate la vita a tante persone”.
Lo dichiara il deputato di Fratelli d’Italia Salvatore Deidda.
