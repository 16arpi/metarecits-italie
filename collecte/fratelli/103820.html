Terremoto, Rampelli: Sergio Pirozzi ha ragione, FdI-An ha proposto la no tax area, fino al termine della ricostruzione, nella mozione approvata alla Camera


“Approfitto della richiesta lanciata dal sindaco e amico Sergio Pirozzi sulla necessità di istituire una no tax area nella zona del sisma fino alla fine della ricostruzione, per sollecitare il governo ad applicare questa misura così come è stato da noi richiesto nella mozione capostipite sul terremoto. Una mozione che è stata approvata dalla Camera con il parere favorevole dell’Esecutivo.
Siamo stanchi di assistere a un governo svogliato e superficiale che non presta attenzione agli impegni che prende nemmeno quando si tratta di argomenti sensibili, come il terremoto.
Se questa attenzione ci fosse stata, almeno i problemi più macroscopici che si sono presentati nel sisma, misto a maltempo, del 18 gennaio si sarebbero potuti evitare: black out e interruzione delle comunicazioni primi far tutti.
In questa cornice la no tax area proposta nella nostra mozione e ribadita da Pirozzi è semplicemente un atto dovuto. Non vedo come il governo possa immaginare di far pagare le tasse a chi ha perso casa, attività e, talvolta, famiglia”. È quanto dichiara il capogruppo di Fratelli d’Italia-Alleanza nazionale Fabio Rampelli.
