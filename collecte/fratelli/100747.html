Pensioni, Meloni: Boeri dice quello che FdI sostiene da anni

MA PD HA AFFOSSATO E INSABBIATO NOSTRA PROPOSTA LEGGE. «Ora anche l’INPS, come Fratelli d’Italia fa da anni, sostiene la necessità di tagliare vitalizi e pensioni d’oro. Il presidente Tito Boeri propone in tv la revisione del cosiddetto coefficiente di trasformazione, per calcolare la pensione a partire dai contributi versati e dimezzare i vitalizi dei politici. Sono gli stessi principi della proposta di legge che Fratelli d’Italia ha depositato alla Camera nel giugno 2013, che prevede la revoca dei vitalizi e delle pensioni d’oro (oltre i 5000 euro) per le quali non si sono versati i necessari contributi. Purtroppo gran parte del Parlamento e in particolare il PD di Matteo Renzi ha prima affossato e poi insabbiato questa legge. Mi auguro che dopo le dichiarazioni del presidente dell’INPS, il Parlamento voglia tornare a discutere della nostra proposta, che da mesi giace dimenticata in qualche polveroso cassetto della Commissione Lavoro di Montecitorio».
È quanto dichiara il presidente di Fratelli d’Italia, Giorgia Meloni.
