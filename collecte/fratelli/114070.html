Europee, Meloni: Lega non è autosufficiente, votare FdI per costruire alternativa Governo

«Nella storia della Repubblica Italiana nessun partito è mai stato autosufficiente. Non lo era neanche la Democrazia Cristiana e non lo è stato il Popolo della Libertà di Berlusconi. In Italia funzionano i sistemi di alleanze. La Lega c’è sicuramente, se non riesce a raggiungere la maggioranza oggi ha bisogno del M5S. Il punto è: gli italiani preferiscono che ci sia un altro alleato? Più affidabile, più credibile, più compatibile, più serio? Penso che da questo punto di vista Fratelli d’Italia potrebbe fare la differenza. Poi sono gli italiani che devono scegliere, perché se a loro va bene questo governo, possono votare per i partiti di governo. Se non gli va bene questo governo, possono votare Fratelli d’Italia e costruire un’alternativa. La democrazia funziona così».
Lo ha detto il presidente di Fratelli d’Italia, Giorgia Meloni, nel corso della trasmissione “Mattino Cinque” su Canale 5.
