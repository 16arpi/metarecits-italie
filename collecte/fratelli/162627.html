Ucraina, Foti: nostra posizione chiara sin da quando eravamo opposizione

“Il presidente Meloni inneggia giustamente alla resistenza ucraina, non penso qualcuno sia disposto a sostenere l’invasione russa. La posizione dell’Italia è chiara e non è stata assunta dal presidente Meloni motu proprio, dal momento che è la posizione di Fratelli d’Italia sin da quando eravamo all’opposizione. È curioso andare a vedere quante volte le opposizioni abbiano cambiato la propria posizione sulla politica internazionale. Dobbiamo ricordare come sia stato proprio il leader dei 5 Stelle Conte a impegnare l’Italia ad avere il 2% del Pil da destinare alla Difesa”.
Lo ha dichiarato nel corso della puntata di Porta a Porta, il capogruppo di Fratelli d’Italia alla Camera dei deputati, Tommaso Foti.
