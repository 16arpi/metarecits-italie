Bilancio, Fidanza: Maggioranza approvi nostro emendamento salva-balneari

“La maggioranza approvi il nostro emendamento alla legge di bilancio per dare certezze e futuro alle imprese balneari. Fratelli d’Italia è stato l’unico partito a portare fino in fondo gli emendamenti alla Camera e li abbiamo ripresentati in Senato. Sono modifiche che vanno nella direzione che il governo ha più volte annunciato, quella di una lunga estensione delle concessioni in essere e di evidenze pubbliche per eventuali nuove aree da concedere. Lo strumento c’è ed è a disposizione di tutto il Parlamento ma il tempo sta per scadere. Si approvi subito l’emendamento salva-balneari”.
È questo l’appello lanciato da Carlo Fidanza, deputato di Fratelli d’Italia, intervenendo alla manifestazione del SIB-Confcommercio in corso in piazza Montecitorio accompagnato da una folta delegazione di deputati di FdI.
