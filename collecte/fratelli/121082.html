Roma, Meloni: Irritante pd-m5s che discutono su poltrona sottosegretario, Capitale deve essere dotata di poteri speciali e risorse

«Roma deve essere dotata dei poteri speciali e delle risorse che hanno le altre capitali mondiali. Come Fratelli d’Italia siamo stati i primi a portare questa battaglia in Assemblea capitolina, in Regione Lazio e in Parlamento perché è una priorità che la Capitale d’Italia sia trattata come tale e abbia tutti gli strumenti necessari per dare risposte ai problemi concreti dei romani. Per questo, è irritante vedere il Pd e i Cinquestelle che discutono dell’istituzione di una poltrona da sottosegretario, con l’obiettivo di salvare la carriera politica di qualcuno e puntellare la malconcia alleanza giallorossa di governo. Roma non merita questo dibattito, ma che ci si metta subito al lavoro per dare alla Città Eterna i soldi e le competenze che il suo status richiede. Basta con i giochi di palazzo, basta perdere tempo».
 
È quanto dichiara il presidente di Fratelli d’Italia, Giorgia Meloni. 
