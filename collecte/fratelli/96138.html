Dl salva Roma, Rampelli: Folle emendamento Lanzillotta su Acea, da sempre ci battiamo per controllo pubblico

«L’emendamento a firma della senatrice Lanzilotta al decreto ‘Salva Roma’ nella Commissione Bilancio del Senato è follia pura: una proposta vaneggiante che avrebbe effetti pesantissimi sulla tenuta occupazionale dell’azienda con licenziamenti che metterebbero a serio rischio migliaia di posti di lavoro. Al contrario, è importante incrementare ed efficientare i servizi, salvaguardare quindi l’interesse pubblico tutelando soprattutto le aziende che producono guadagni, come nel caso di Acea che garantisce dividendi a Roma Capitale.
  
Ricordo che poco tempo fa all’interno del centrodestra fummo gli unici a batterci affinché Acea rimanesse in mano all’Amministrazione capitolina come maggioranza di una azienda strategica, sia per le competenze su acqua ed energia che per il profilo industriale e aziendale che possiede. In passato ci siamo battuti per il controllo pubblico di Acea, battaglieremo anche ora contro quest’emendamento folle».
È quanto dichiara il vice capogruppo alla Camera di Fratelli d’Italia, Fabio Rampelli.
Roma, 18 dicembre 2013
