Venezia, De Carlo: Appello per moratoria dei pagamenti dei tributi. Governo dimostri sensibilità e si impegni a sostenere le aree colpite

“Mi unisco con orgoglio all’appello della nostra Presidente, Giorgia Meloni, al Presidente del Consiglio per la sospensione dei pagamenti dei tributi per le aree colpite dal maltempo nel Veneziano. Lunedì scadranno diversi pagamenti per le imprese, dalle ritenute Inps dei lavoratori dipendenti e autonomi all’IVA mensile e trimestrale, e non è possibile far pagare ora tutte quelle aziende e attività che ancora in questi minuti stanno lottando con l’acqua alta e i danni subiti negli ultimi giorni. Per questo, chiedo al Governo di dimostrare la dovuta sensibilità e accogliere l’appello di Giorgia Meloni di sospensione dei pagamenti, approvando un decreto immediato”.
È quanto ha dichiarato il deputato di Fratelli d’Italia, Luca De Carlo.
De Carlo ha annunciato, inoltre, proprio per la giornata di lunedì una mozione di Fratelli d’Italia, con prima firmataria Giorgia Meloni, per “chiedere al Governo di studiare, di concerto con il Parlamento, misure di sostegno immediate e strutturali per la Città di Venezia e tutto il litorale veneto, colpito dalla pesante ondate di maltempo di queste giornate”.
