Rifiuti, Silvestroni: No a Civitavecchia discarica di Roma. Raggi e Zingaretti si dimettano!

“Continua il penoso teatrino tra Raggi e Zingaretti sulla gestione dei rifiuti. Incompetenza e menefrighismo al quadrato tutti a spese dei cittadini. A distanza di anni neanche l’ombra di un piano rifiuti sensato e ancora una volta si pensa di riversare l’emergenza romana sulla provincia. L’ultima trovata ora è l’individuazione  del sito temporaneo di Civitavecchia. Fratelli d’Italia non consentirà che città con ben altre vocazioni che quelle di discarica della capitale vengano penalizzate per dei dilettanti allo sbaraglio. A questo punto l’unica scelta sensata di questi personaggi da avanspettacolo è quella delle dimissioni per lasciare a chi ha più a cuore i territori l’onere e l’onore di governarli” lo dichiara in una nota il deputato e Presidente provinciale romano di Fratelli d’Italia Marco Silvestroni.
