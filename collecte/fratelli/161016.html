DL Ucraina, Donzelli: per favorire la pace sostegno ad aggrediti

“Sull’aggressione della Russia al popolo ucraino la maggioranza di centrodestra e il governo Meloni stanno dimostrando serietà e compattezza. Fratelli d’Italia farà tutto quanto serve per favorire le trattative che conducano il più velocemente possibile a colloqui di pace. Un’eventualità che non avverrà mai se non diamo all’Ucraina la possibilità di difendersi. L’Italia non può in alcun modo avallare l’aggressione di una Nazione sovrana. Invitiamo tutte le forze politiche, anche le opposizioni che finora hanno manifestato tentennamenti, a mostrare la compattezza dell’Italia nel licenziare il Dl che sarà discusso domani alla Camera dei Deputati e che conferma gli aiuti”. 

Lo afferma il deputato e responsabile organizzazione di Fratelli d’Italia, Giovanni Donzelli.
