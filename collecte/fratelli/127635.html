Manovra, Lucaselli: conservazione poltrona prevale su ripartenza seria

“Questa legge di Bilancio è la prova provata che il governo non vuole dare ai cittadini gli strumenti necessari per combattere e fronteggiare una crisi economica aggravata dalla emergenza sanitaria. Fratelli d’Italia ha sempre condotto un’opposizione seria e responsabile e anche oggi ci siamo battuti contro una Manovra che non contiene una visione di largo respiro. La conservazione delle poltrone ha ancora una volta prevalso sugli interventi per una ripartenza seria e per questa ragione abbiamo votato no all’ennesima fiducia”.
Lo dichiara Ylenja Lucaselli, deputato e componente di Fratelli d’Italia della commissione Bilancio.
