La Sapienza: indegna presentazione libro terrorista Sinwar

“Sconcertante: attivisti palestinesi organizzano all’Università La Sapienza di Roma la presentazione del libro di Yahya Sinwar, il leader di Hamas ideatore degli attentati del 7 ottobre. Quanto annunciato dal Movimento degli studenti palestinesi e reso noto da un articolo de ‘Il Giornale’ è semplicemente indegno: la più grande università italiana ed europea ospiterà un evento per commemorare il sanguinario terrorista ucciso nei giorni successivi agli attentati. E non è la prima volta che sedicenti pacifisti elogiano questo genere di criminali mettendoli in cattedra come fossero degli eroi. La sinistra istituzionale spesso e volentieri ha strizzato l’occhio a questo genere di iniziative. Tutto ciò è offensivo nei confronti della vita umana, oltre che dei valori occidentali e della sede accademica che rappresenta La Sapienza”. Lo scrive in una nota il deputato e responsabile organizzazione di Fratelli d’Italia, Giovanni Donzelli.
“Vergognoso l’appuntamento fissato per il 5 marzo prossimo nella facoltà di Fisica dell’università La Sapienza. È indegno che la più
grande università italiana ed europea celebri un violento terrorista”, aggiunge la senatrice di Fratelli d’Italia, Ester Mieli.
