Revenge porn, Varchi: Fratelli d&#8217;Italia vota sì

“Fratelli d’Italia ha votato favorevolmente all’introduzione del reato di revenge porn. La massiccia diffusione di smartphone unitamente ad una subcultura che vede la donna come un oggetto da possedere, ha dato luogo a fenomeni virali nei quali giovani vite sono rimaste schiacciate dal peso della vergogna per comportamenti riguardanti la propria sfera più intima, dati in pasto al grande pubblico del web. Era indispensabile adeguare il codice penale alla società che cambia prevedendo nuove fattispecie di reato per reprimere nuove condotte a tutela delle potenziali vittime. Finalmente anche la maggioranza ne ha preso atto”.
È quanto ha dichiarato il deputato Carolina Varchi capogruppo di Fratelli d’Italia in commissione Giustizia.
