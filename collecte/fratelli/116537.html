Mes, Lollobrigida: In capigruppo chiesta audizione Conte ma da maggioranza eloquente silenzio

“Dopo la richiesta avanzata ieri dal collega Marco Osnato nel corso dell’Ufficio di presidenza della commissione Finanze, oggi in sede di conferenza di capigruppo ho ribadito la richiesta di Fratelli d’Italia di poter audire in Aula il presidente del Consiglio Giuseppe Conte sugli impegni presi dal governo sul Meccanismo Europeo di Stabilità. Purtroppo però, così come avvenuto in commissione, anche oggi da Pd e M5S è arrivato solo un eloquente silenzio che denota tutte le difficoltà della maggioranza su un tema così importante. Crediamo che non si possa discutere di politiche fiscali senza sapere se in qualche organismo europeo il presidente del Consiglio Conte nei mesi scorsi ha già preso delle decisioni vincolanti che ricadono sulla testa degli italiani e per questa ragione Fratelli d’Italia continuerà a chiedere in tutte le sedi che il governo venga a chiarire immediatamente la sua posizione”.
Lo dichiara Francesco Lollobrigida, capogruppo di Fratelli d’Italia alla Camera dei deputati.
