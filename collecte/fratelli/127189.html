Giustizia, Delmastro: al fianco di Mo. Assente da interventi Governo Draghi



Risorse PNRR ci sono, Ministro dica se esiste volontà

 
“Fratelli d’Italia oggi in piazza al fianco di magistratura onoraria: migliaia di nobili servitori dello Stato, trattati da servi di Stato senza alcuna prospettiva di stabilizzazione, senza alcuna tutela assistenziale, previdenziale e sanitaria, senza giusto riconoscimento retributivo. Siamo al fianco, senza tentennamenti, di chi rivendica diritti contro chi vuole alimentare privilegi. Incredibilmente la magistratura onoraria, sulle cui spalle pesa il 50% della giustizia italiana, è stata la grande assente degli interventi del governo Draghi. Le risorse del PNRR avrebbero potuto sanare le pluriennali ingiustizie patite da chi amministra giustizia e riceve ingiustizia. Ora non è più possibile recitare, come un disco rotto, la litania della mancanza di risorse. Le risorse ci sono, il Ministro dica se esiste la volontà. La proposta di legge, approvata anche da ANM, di Fratelli d’Italia giace impolverata da tempo nel disinteresse del Governo. I magistrati onorari hanno un difetto ineliminabile per questo governo: chiedono diritti e rispetto per il loro lavoro, non reddito di cittadinanza”.

Così in una nota il deputato e responsabile giustizia di Fratelli d’Italia Andrea Delmastro.
