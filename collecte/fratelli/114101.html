Europee, Balboni: Da Cooperative italiane sostegno a FdI. Ulteriore dimostrazione successo progetto politico Meloni

“Il progetto politico di Giorgia Meloni e di Fratelli d’Italia riscuote giorno dopo giorno consensi e si rafforza. In vista delle elezioni europee, infatti, Cooperative Italiane ha espresso il suo apprezzamento per i nostri 15 punti programmatici per le elezioni del Parlamento europeo del prossimo 26 maggio. Una realtà importante, quella di Cooperative Italiane, che rappresenta 1200 enti ed espressione di un settore produttivo vivo e fondamentale della nostra Nazione. Il loro sostegno, unito a quello di altre importanti realtà produttive, ci darà quella necessaria forza per realizzare un’Europa vicina alle istanze di crescita e di sviluppo, ma soprattutto a difesa delle nostre produzione e del made in Italy”. Lo dichiara il senatore di Fratelli d’Italia, Alberto Balboni, responsabile del Dipartimento cooperazione.
