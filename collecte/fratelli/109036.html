Cultura, Mollicone: Ministro blocchi assegnazione FUS o Franceschini governerà altri 3 anni

“Ho chiesto di persona al ministro Bonisoli di congelare e far verificare con i poteri di autotutela dell’amministrazione l’assegnazione dei fondi FUS per cinema teatro e danza che le commissioni nominate dal Ministro Franceschini stanno assegnando in questi giorni”.
È quanto dichiara il deputato di Fratelli d’Italia, Federico Mollicone.
“Commissioni nominate a Camere in scioglimento – prosegue – determineranno la scena culturale italiana per i prossimi 3 anni con la beffa che i fondi saranno assegnati con la gestione del nuovo governo. Se il Ministro non interverrà potrà anche dedicarsi ad altro perché a governare sarà ancora Franceschini per i prossimi anni”.
“Fratelli d’Italia – conclude Mollicone – sta lavorando a una dettagliata interrogazione che verrà inviata anche a Raffaele Cantone all’Anac affinché verifichi la trasparenza delle procedure ed eventuali conflitti di interesse. Siamo a fianco delle produzioni culturali escluse, alcune anche storiche ed eccellenti, e contro la discrezionalità con cui le commissioni hanno fatto le selezioni prima che a farlo fosse il famigerato algoritmo”.
