Fisco: grazie al piano del Governo rivoluzione telematica


“Un fisco più vicino al cittadino anche grazie alla digitalizzazione che è stata messa in campo. Bene ha fatto il governo ad eliminare le lunghe code agli sportelli e a rendere più semplice il rapporto con gli utenti attraverso la possibilità di programmare gli appuntamenti. Una piccola rivoluzione, visto che fino a poco tempo fa era necessario ancora alzarsi all’alba per prendere il numero. Anche questo vuol dire ascoltare le esigenze dei cittadini e il governo Meloni lo sta facendo in più ambiti. Quest’anno il 90% dei servizi sarà erogato tramite appuntamento. Lo sportello telematico farà il resto: l’87% delle richieste verranno risolte via web. Migliorerà, poi, la qualità degli accertamenti e si punta a una crescita dell’adempimento spontaneo incentivato da diverse misure. La lotta all’evasione verrà così portata avanti con più strategie, per raggiungere l’obiettivo”.
Lo dichiara in una nota il senatore di Fratelli d’Italia Nicola Calandrini, presidente della 5a Commissione Bilancio.
