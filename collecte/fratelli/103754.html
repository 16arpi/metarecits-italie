Trump, Rampelli: Può cambiare la storia del mondo se sarà coerente con i suoi impegni

“Donald Trump può cambiare la storia del mondo. Se sarà coerente con i suoi impegni e renderà sconveniente per le aziende americane andare a produrre in America Latina o in Cina, può trasferire questa ventata di cambiamento in Europa e scuotere un’economia sempre più finanziaria e sempre meno vicina ai bisogni dell’uomo, primo il lavoro. Il nostro auspicio è che tenga fede a questo impegno e abbia la forza per scardinare la parte peggiore del mercato globale, quella dello sfruttamento dei popoli socialmente non emancipati e del governo trasversale dell’economia da parte delle élites esclusive”. E’ quanto dichiara il capogruppo di Fratelli d’Italia-Alleanza nazionale alla Camera dei deputati Fabio Rampelli.
