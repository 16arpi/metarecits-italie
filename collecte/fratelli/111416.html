Tav, Ciriani: Torino conferma fallimento M5S. Lega dica basta a chi è sempre con i ‘no’

“Torino con la grande manifestazione a sostegno della Tav ha deciso da che parte stare: con il progresso, la crescita e lo sviluppo. E’ il fallimento della politica del M5S con lo sguardo rivolto sempre al passato e schierato con chi dice ‘no’ (no Tav-No Tap-No vaccini). Fratelli d’Italia è dalla parte degli italiani che chiedono politiche serie per lo sviluppo della Nazione e per la sua sicurezza. La Lega era con noi in queste ultime elezioni, in una coalizione che ha ottenuto il sostegno della maggioranza degli italiani e che credeva nella realizzazione delle opere pubbliche, come la Tav, in quanto volano per la crescita. Decida da che parte stare”. Lo dichiara il presidente del gruppo di Fratelli d’Italia al Senato, Luca Ciriani.
