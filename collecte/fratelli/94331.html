Modena: in consiglio comunale Baracaiuolo e Pellicani lasciano PdL

Cambia la composizione del consiglio comunale di Modena, dove i gruppi passano da 9 a 10 con l’ingresso in Aula di Fratelli d’Italia – Centrodestra Nazionale. Il nuovo gruppo e’ costituito, per ora, unicamente da Michele Barcaiuolo, che ha lasciato il Pdl. Altra defezione e’ quella di Gian Carlo Pellacani, che fuoriesce dal partito di Silvio Berlusconi, per entrare a far parte del gruppo Udc.
  
A comunicarlo ufficialmente all’Aula e’ stata oggi la presidente dell’aula Caterina Liotti. In seguito al cambio di partito, la nuova vicempresidente del consiglio comunale e’ Olga Vecchi. L’Aula l’ha eletta a unanimita’ dopo le dimissioni di Pellacani dall’incarico. Per il sindaco Giorgio Pighi l’ex vice presidente ha contribuito “ad una presidenza chiara e forte”. “Ora sara’ una coppia tutta al femminile a guidare il consiglio nella fase finale della legislatura”, ha concluso il sindaco sottolineando la lunga esperienza di Vecchi nelle istituzioni cittadine.
 
