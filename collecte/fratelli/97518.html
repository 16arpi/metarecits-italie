Ebola, Meloni: Impensabile che governo non predisponga piano&#8230;

…STRAORDINARIO. «Le rassicurazioni del ministro della Salute Lorenzin sull’allarme Ebola non bastano per mettere l’Italia al sicuro da ogni rischio di contagio.
  
E la facilità con la quale il ministro liquida questa vicenda fa pensare che il governo stia sottovalutando un problema così importante e non stia mettendo in campo tutte le misure necessarie per mettere l’Italia nelle condizioni per affrontare questa emergenza. Siamo di fronte alla peggiore epidemia degli ultimi 40 anni ed è impensabile che il governo di una Nazione nella quale sbarcano ogni giorno migliaia di africani escluda categoricamente il pericolo e non si preoccupi di predisporre un piano straordinario per scongiurare ogni possibilità di diffusione del virus. Dopo le allarmanti notizie sui casi di Tbc nel personale impegnato in “Mare Nostrum”, non c’è più tempo da perdere: il governo Renzi la smetta di pensare a cose inutili e che interessano solo il Palazzo e cominci ad occuparsi delle vere emergenze dell’Italia». 
È quanto dichiara il presidente di Fratelli d’Italia-Alleanza Nazionale, Giorgia Meloni. 
Roma, 8 agosto 2014
