Sicurezza, FdI: Bene ok a nostra risoluzione su Pnrr per forze polizia, vvff e Prefetture

“Bene l’approvazione della nostra risoluzione per il controllo del territorio e sorveglianza sul corretto utilizzo dei fondi del Pnrr, accolta da tutta la maggioranza con la sola astensione dei 5 Stelle. La nostra proposta prevede un richiesta specifica al governo di  un piano speciale per le assunzioni che consente di colmare il gap di organico delle Forze di Polizia, dei Vigili del Fuoco e delle Prefetture. Inoltre, la risoluzione prevede anche l’interconnessione tra le diverse telecamere cittadine per migliorare sicurezza nella città. Fratelli d’Italia vigilerà sul corretto utilizzo dei fondi del Pnrr, soprattutto su questioni così importanti per la sicurezza nazionale”.
Così in una nota i deputati di Fratelli d’Italia, Emanuele Prisco e Augusta Montaruli, componenti della commissione Affari Costituzionali della Camera.
