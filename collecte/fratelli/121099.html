Scuola, La Russa: Governo spieghi

SCUOLA: LA RUSSA, GOVERNO SPIEGHI PERCHÉ MILITARI DESTINATI A TRASPORTARE E SCARICARE BANCHI

Interrogazione Fdi a Conte e Guerini

“Il governo spieghi per quali ragioni le Forze armate sono state utilizzate per trasportare e scaricare i banchi monoposto quasi che lo Stato non disponesse di altre risorse umane e finanziarie da destinare a questa finalità”.
Lo dichiara Ignazio La Russa, vicepresidente del Senato e senatore di Fratelli d’Italia annunciando una interrogazione parlamentare al presidente del Consiglio Conte e al ministro della Difesa Guerini.
“Non è più tollerabile – conclude La Russa – vedere i nostri uomini e le nostre donne in divisa destinati in mansioni non loro. Si tratta di una mancanza di rispetto verso coloro che tutti i giorni, in Italia e nel mondo, mettono al primo posto l’amore per la Patria, anche a costo della propria vita. A tutto c’è un limite e questo governo lo ha superato da molto tempo”.
