Taglialatela: Fare luce su responsabilità centrosinistra sul sistema delle somme urgenze

“​Fare piena luce sulle responsabilità politiche e penali degli esponenti regionali del centrosinistra che nel periodo 2001-2010 hanno condiviso ed alimentato il criminale meccanismo degli appalti conferito a società amiche attraverso il sistema delle somme urgenze​. Queste sono state le richieste che ieri ho formulato al procuratore generale Colangelo nel corso della audizione in commissione parlamentare antimafia​. Non riesco ad immaginare che Tommaso Barbato, all’epoca dei fatti esponente della maggioranza di centrosinistra che sosteneva Bassolino, abbia da solo potuto pilotare ed assegnare lavori pubblici.​ O​ccorre individuare i complici politici ed amministrativi​”. Lo dichiara il deputato di FdI-An e membro della Commissione parlamentare Antimafia, Marcello Taglialatela.
