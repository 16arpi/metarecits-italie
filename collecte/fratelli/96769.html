Alfano, Corsaro: Gli eletti nel Pdl tradiscono patto con i cittadini

In un secondo intervento il deputato di Fdi-An ricorda al ministro Alfano la sottoscrizione del patto con i cittadini su sicurezza e contro immigrazione clandestina  “Capisco l’imbarazzo che contraddistingue alcuni miei ex colleghi di partito.
  
Certo per loro è complicato spiegare come si possa approvare questo provvedimento, tra cui l’abrogazione del reato di immigrazione clandestina, quando appena 13 mesi fa hanno sono stati candidati dopo aver sottoscritto un programma che prevedeva la lotta alla criminalità e alla violenza predatoria. Furono Berlusconi e Alfano a imporre la sottoscrizione di quel patto in virtù del quale hanno ottenuto il voto dei cittadini e sono stati eletti.  Il tema centrale era soprattutto quello sulla immigrazione clandestina su cui due gruppi interi, Forza Italia e Ncd, si sono consumati con maggiore virulenza durante la campagna elettorale. Oggi Alfano, ministro dell’Interno, sta facendo approvare uno svuota carceri senza avere neppure il coraggio di venire a spiegare questa virata di 180 gradi.  Si sta svendendo per tenere la terga sulla poltrona. Questo resterà negli atti di questa legislatura”. È quanto ha dichiarato il deputato di Fratelli d’Italia Massimo Corsaro in un secondo intervento in aula contro la pdl delega messa alla prova.
Roma, 01 aprile 2014
