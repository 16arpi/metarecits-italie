Foglietta, Rampelli: Valorosa consigliera e donna straordinaria, intitolazione aula consiliare municipio Roma XV è lezione di civiltà

“Oggi pomeriggio ho partecipato, presso il Municipio XV, all’intitolazione dell’Aula consiliare all’ex consigliera di Fratelli d’Italia Isabella Foglietta, a un anno dalla scomparsa.
Donna straordinaria, persona di grande umanità e generosità,
Isabella è stata una valorosa consigliera e nel 2016 la scegliemmo come candidata alla presidenza del Municipio per il suo impegno sociale, la sua attività sul campo delle pari opportunità, il suo lavoro in Confartigianato come imprenditrice.
Sempre pronta a far prevalere le ragioni della coesione e dell’armonia, ha avuto oggi un riconoscimento unanime e commovente delle sue doti, con maggioranza e opposizione che hanno votato all’unanimità la proposta di intitolazione avanzata dalla Commissione Pari Opportunità del Municipio. Un sigillo alla storia di Isabella e una lezione di civiltà che rimarrà scolpita nella storia di una città spesso teatro di contrapposizione barbare e violente. Al Presidente Stefano Simonelli e a tutti i gruppo consiliari giunga il mio ringraziamento”.
E’ quanto ha dichiarato Fabio Rampelli, vicepresidente della Camera e deputato di Fdi, intervenendo all’intitolazione dell’Aula consiliare del Municipio XV dedicata alla consigliera di Fdi Isabella Foglietta.
