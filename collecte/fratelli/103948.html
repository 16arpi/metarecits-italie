Strage via Prati dei Papa, domani 14 febbraio, nel 30° anniversario, alle 16.30, delegazione FdI-An deporrà corona al monumento

“Nel trentesimo anniversario dell’assassinio degli agenti di Polizia Giuseppe Scravaglieri e Rolando Lanari, uccisi da un commando delle Brigate Rosse in via dei Prati dei Papa, Fratelli d’Italia-Alleanza nazionale deporrà una corona di fiori. Dopo decenni di silenzio e di oblio, e grazie alla mobilitazione dei cittadini, è stato realizzato – nell’ottobre del ’96- un monumento attorno al quale ci raccoglieremo in memoria di questi servitori dello Stato brutalmente trivellati dai colpi di mitra. Ricorderemo anche l’agente Claudio Graziosi, ucciso nel 1977 a soli 21 anni sempre dal terrorismo rosso”. È quanto dichiara il capogruppo di Fratelli d’Italia-Alleanza nazionale alla Camera dei deputati Fabio Rampelli, che guiderà la delegazione di Fdi-An.
