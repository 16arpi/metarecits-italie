Comunali, Giorgia Meloni incontra la comunità ebraica di Roma

 
Questa mattina il candidato sindaco di Roma Giorgia Meloni ha incontrato i vertici della comunità ebraica capitolina nelle figure del Rabbino Capo Riccardo Di Segni e del presidente Ruth Dureghello. Tra i temi affrontati, la sicurezza e il rischio della capitale di essere bersaglio del fondamentalismo islamico: a questo proposito Giorgia Meloni ha presentato le sue idee per contrastare e prevenire attacchi terroristici. Il candidato sindaco del centro destra ha illustrato anche le sue proposte per valorizzare la presenza della comunità ebraica in città, che rappresenta una presenza viva e dinamica nella capitale. Giorgia Meloni ha assicurato poi la piena volontà di affrontare il problema degli urtisti che, ultimamente, ha duramente colpito la comunità. È stata un’occasione utile per uno scambio di riflessioni ed idee, infine, sui problemi di attualità economica e sociale, che si è svolta in un clima di cordialità e sincerità.
È quanto comunica in una nota il Comitato per la candidatura di Giorgia Meloni a sindaco di Roma
