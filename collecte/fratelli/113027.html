Flat tax, Foti: Governo dice bugie come pinocchio

“E’ inutile che il governo continui a dire che il suo obiettivo è diminuire le tasse, perché dirlo ma non farlo è una bugia come quelle che diceva Pinocchio ma almeno Pinocchio era un burattino simpatico”.
Lo dichiara Tommaso Foti replicando al ministro dell’Economia Tria durante il question time di FDI.
“Nella passata legislatura – ha aggiunto Foti – lottavamo contro il governo accusandolo di essere un governo di sinistra ‘tassa e spendi’, oggi invece abbiamo un governo 5 Stelle-Lega che è ‘spendi e tassa’ ma invertendo l’ordine delle parole la pressione fiscale aumenta e non diminuisce”.
“Fratelli d’Italia – conclude il vicecapogruppo di FDI – già nella passata legislatura aveva chiesto l’introduzione della Flat tax incrementale, cioè l’applicazione di una aliquota unica agevolata sugli aumenti retributivi di reddito percepiti in misura maggiore rispetto all’anno precedente per i lavoratori autonomi e dipendenti. E anche oggi continuerà a battersi per la sua introduzione nonostante il ministro Tria, così come ha fatto oggi, continui a non rispondere sulle reali intenzioni del governo, limitandosi a fare un inutile riassunto della legge di Bilancio 2019”.
