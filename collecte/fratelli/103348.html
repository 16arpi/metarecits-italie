Referendum, Rampelli: Soppressione confronto Meloni-Verdini atto gravissimo, interrogazione in vigilanza

“Palese violazione delle norme sul pluralismo dell’informazione e della par condicio per favorire Renzi e il Sì. Siamo addirittura al bavaglio a registrazione televisiva effettuata. Nessun rappresentante di FDI-AN è stato oltretutto informato di questa decisione indecente né ha partecipato ai presunti sorteggi di cui vagheggia Viale Mazzini per tagliare alcune tribune sui referendum.
Il soppresso confronto Meloni-Verdini va immediatamente ripristinato anche se resterà una macchia indelebile per la Rai.

Depositeremo al riguardo un esposto all’Agcom e un’interrogazione urgentissima in vigilanza Rai”. È quanto dichiara il capogruppo di Fratelli d’Italia-Alleanza nazionale Fabio Rampelli, componente della commissione di Vigilanza della Rai.
