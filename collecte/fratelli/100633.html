Maltempo; Benevento, Cirielli: Governo dichiari stato d&#8217;emergenza nazionale

“Il governo dichiari lo stato d’emergenza nazionale per Benevento e per tutte le zone della Campania e del sud colpite in queste ore dal maltempo”. È quanto dichiara Edmondo Cirielli, deputato di Fratelli d’Italia-Alleanza Nazionale.
“E’ necessario garantire gli aiuti necessari alle popolazioni e bisogna farlo subito – sottolinea Cirielli – La solidarietà e la vicinanza alle comunità colpite non siano solo formali. Mi unisco all’appello di Fratelli d’Italia-Alleanza Nazionale Benevento, attraverso il suo portavoce provinciale Manuel Medici. Renzi e il suo governo intervengano tempestivamente”.
“Spero – conclude Cirielli – che il presidente della Regione, Vincenzo De Luca, si impegnerà e riuscirà a fare in modo che l’esecutivo dia la giusta attenzione alla popolazione campana messa in ginocchio”.
