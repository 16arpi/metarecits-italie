Dl fisco, Cirielli difende Meloni: M5s attaccato alle poltrone ha paura della verità

“L’ennesimo violento attacco della Casaleggio Associati a Giorgia Meloni è la dimostrazione che ormai il M5S è davvero alla frutta”. Lo dichiara il Questore della Camera e presidente della direzione nazionale di Fratelli d’Italia Giorgia Meloni dopo il nuovo attacco del blog del M5S: “Un movimento politico che, purtroppo per gli italiani, è ancora al governo e invece di risolvere le numerose emergenze della nostra nazione, attacca senza vergogna una leader di un partito di opposizione. Probabilmente – dichiara Cirielli – i grillini si stanno accorgendo che la serietà, la coerenza e la credibilità di Giorgia Meloni sta conquistando il consenso anche di centinaia  di migliaia di elettori del M5S, i quali, si sono resi conto, nel giro di pochissimo tempo, che il loro è un movimento politico, dove, pur di non far perdere lo stipendio ai parlamentari e le poltrone a parenti e amici che inzeppano gli staff parlamentari e ministeriali, sono stati capaci di passare dall’alleanza con la Lega a quella con i comunisti di Leu. Bella coerenza. Sull’assenteismo della Meloni, poi, dicono bugie e dimostrano la loro ignoranza  perché sanno bene che tutti i leader politici rappresentano il popolo e, nel caso della Meloni milioni di cittadini, che lei ha il dovere di  incontrare andando sul territorio per ascoltare le problematiche degli italiani e facendo sentire la sua voce in tv per denunciare, ad esempio, le schifezze di questa manovra finanziaria che altrimenti non sarebbero  conosciute. Ciò nonostante la Meloni è più presente in Aula del capo politico grillino Di Maio, del presidente Fico e di tanti parlamentari dei Cinque Stelle oltre ad essere tra i parlamentari più produttivi” conclude Cirielli
