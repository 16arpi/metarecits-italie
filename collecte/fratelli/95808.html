Immigrazione, Rampelli: Scomuniche Grillo fanno ridere

“Il reato di immigrazione clandestina esiste in Francia, in Germania, in Gran Bretagna, negli Usa, chi lo contrasta è un irresponsabile perché apre, in un’Italia allo stremo da un punto di vista economico e sociale, un portone per milioni di disperati che non sapremo né potremo accudire. Si tratta di una posizione che non avrebbe senso nemmeno se la prendesse l’intera Europa, figurarsi se lo facesse la sola Italia. In questo il M5S tradisce la sua natura di partito di estrema sinistra.
  
Il tentativo di scomunica che in queste ore sta impegnando Grillo e Casaleggio, indotto da milioni di proteste, è patetico e fa ridere. E’ ora che Beppe Grillo getti la maschera. Mi domando, ad esempio, se c’era nel programma elettorale dei 5 stelle quel bacio in Parlamento tra deputati dello stesso sesso, con annessa discriminazione del sentimento eterosessuale…”.
E’ quanto dichiara il vice presidente dei deputati di Fratelli d’Italia, Fabio Rampelli.
Roma, 10 ottobre 2013
