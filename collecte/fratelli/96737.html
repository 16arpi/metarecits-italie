Ludopatia, Meloni: Stop a nuove slot machine, grande vittoria FdI-AN

«Lo stop di 5 anni a nuove aperture di slot machine e videolottery deciso dalla Commissione Affari Sociali della Camera è una vittoria non solo di Fratelli d’Italia-Alleanza nazionale ma di tutte le famiglie italiane che affrontano una delle gravi emergenze sociali del nostro tempo.
  
Ringrazio il collega Marcello Taglialatela che si è fatto promotore di questo emendamento e che è stato accolto con grande sensibilità dalla relatrice della proposta di legge sul gioco d’azzardo patologico Paola Binetti. Crediamo nel ruolo centrale dello Stato nella lotta contro questa dipendenza patologica: un fenomeno sempre più dilagante anche a causa della crisi economica e che è molto sentito dai cittadini. Lo dimostra anche il fatto che il quesito sulle slot machine e le sale da gioco contenuto nelle recenti primarie di FdI-An è stato uno dei più votati».
È quanto dichiara il presidente di Fratelli d’Italia-Alleanza nazionale, Giorgia Meloni. 
Roma, 27 marzo 2014
