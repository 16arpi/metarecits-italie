Migranti, Meloni: se Austria sospende Schengen e chiude frontiere, Italia chiuda il confine con la Slovenia

«L’Austria ha annunciato di voler sospendere Schengen e chiudere le frontiere ai profughi e ai migranti in arrivo da Slovacchia, Repubblica Ceca e Italia. Questo vuol dire che le centinaia di migliaia di immigrati provenienti dalla “rotta balcanica” e diretti nel nord Europa saranno dirottati in Italia attraverso i nostri confini orientali. Così l’Italia sommerà agli arrivi via mare dal nord Africa anche tutti gli arrivi via terra. Insomma, stiamo per diventare ufficialmente il campo profughi del continente europeo. Chiediamo al Governo di annunciare ufficialmente che, in caso di chiusura delle frontiere da parte dell’Austria, l’Italia chiuderà contestualmente il proprio confine con la Slovenia».
Lo dichiara il presidente di Fratelli d’Italia, Giorgia Meloni.
