Governo, Mollicone: Da Alfano esempio di cialtroneria politica. Se in rotta col Pd lasci Governo e politica

Il Ministro Alfano non perde occasioni per rendersi ridicolo. Oggi leggiamo in una sua intervista che ha rotto con Renzi e col Pd, ma fa parte della stessa coalizione e che sostiene Gentiloni perché è una persona molto educata.

Non ne possiamo più di assistere allo spettacolo ridicolo e deprimente di transfughi del centrodestra che hanno fatto carriera grazie ai voti di chi non si riconosceva nella sinistra e ora, pur di stare attaccati alla poltrona, si inventano distinzioni lessicali che avrebbero messo in imbarazzo i vecchi democristiani della Prima Repubblica come Andreotti e Cossiga, giganti al confronto di Alfano.

Siamo certi che il voto di primavera spazzerà via i voltagabbana alla Alfano e ridarà un governo coerente con la volontà popolare.
