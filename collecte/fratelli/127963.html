Peste suina, Deidda: Fratelli d&#8217;Italia presenta interpellanza per rimuovere embargo carni suine alla Sardegna; nessuno stallo, la nostra azione continua

“Come annunciato, grazie alla sottoscrizione del capogruppo Francesco Lollobrida, ho presentato un’interpellanza urgente per conoscere quali azioni il Governo intenda adottare affinché l’Unione Europea rimuova l’embargo sulle carni suine alla Sardegna”, dichiara Salvatore Deidda, deputato sardo di Fratelli d’Italia;
“L’elezione del Presidente della Repubblica non ci fa dimenticare la necessità di rilanciare un settore che porterà benefici economici e sociali, non solo alla Sardegna, ma a tutta Italia – continua l’esponente di FdI – lo scorso novembre, si è svolto un nuovo audit della Commissione europea, riconoscendo l’ottimo lavoro portato avanti, con 5 raccomandazioni che, però, la Sardegna ha già affrontato. Ringrazio le Amministrazioni comunali di Serri e Barrali che hanno già deliberato, mentre altri comuni devono ancora calenderizzare la discussione. È una battaglia che possiamo vincere e premiare gli allevatori e i produttori sardi”, conclude Deidda.

