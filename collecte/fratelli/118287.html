Coronavirus. De Carlo e La Pietra: Inserire selvicoltura tra le attività essenziali Ateco, Patuanelli intervenga

“Fratelli d’Italia chiede al ministro Patuanelli di inserire la selvicoltura tra le attività essenziali contenute nell’elenco dei codici Ateco allegato al decreto del 22 marzo. In tale elenco infatti è inserita, e quindi considerata essenziale, la commercializzazione di combustibili solidi, quali la legna, ma non l’attività del taglio boschi che invece risulta essenziale per il mantenimento della filiera e per garantire il proseguimento dell’attività di commercializzazione del combustibile” così Luca De Carlo, deputato di Fratelli d’Italia e capogruppo in Commissione Ambiente e il senatore di Fratelli d’Italia Patrizio La Pietra capogruppo in Commissione Agricoltura. “Come l’agricoltura anche il legno e la sua filiera devono essere considerate attività essenziali” concludono De Carlo e La Pietra.
