Riforme, Meloni: Per FdI non c&#8217;è cambiamento senza presidenzialismo, pronti a raccogliere firme

«Riforme: che fine ha fatto il presidenzialismo, primo punto del programma di governo del centrodestra sul tema delle modifiche costituzionali? Per Fratelli d’Italia non c’è cambiamento senza presidenzialismo. Nessuna riforma istituzionale potrà rendere lo Stato forte e la politica efficiente fino a quando il Capo dello Stato non verrà scelto direttamente dai cittadini. Bene la diminuzione dei parlamentari per tagliare i costi, ma se si vuole rendere moderna la nostra democrazia non si può prescindere da un sistema presidenziale. FdI ha presentato, tra le sue prime proposte, proprio la modifica della Costituzione in questo senso, e siamo pronti a raccogliere le firme in ogni angolo della Nazione in sostegno di questa grande rivoluzione».
Lo dichiara il presidente di Fratelli d’Italia, Giorgia Meloni.
