Partiti, Rizzetto: Il Pd finanziato dai suoi incaricati in società partecipate, enti regionali e locali. Modalità lecita?

Interrogazione al ministro Madia
“E’ illecita la prassi del PD di obbligare i propri incaricati in società partecipate,  enti regionali e locali a finanziare il partito”. E’ quanto denuncia con un’interrogazione il deputato Walter Rizzetto (FDI) rispetto alla emersa “pratica del PD di attribuire incarichi stabilendo formalmente che l’incaricato eroghi al partito una quota dell’indennità. In Friuli Venezia Giulia nel Regolamento finanziario del PD anche i revisori contabili che dovrebbero essere un organo terzo per eccellenza vengono onerati della devoluzione del 10% del loro compenso. In questo modo, viene annullata ogni garanzia di imparzialità dei nominati che diventano manovrabili politicamente come “burattini”.
“Ciò inoltre-ha concluso Rizzetto-  fa presupporre che l’attribuzione degli incarichi avvenga in base a criteri non attinenti alle competenze, ma anche alla disponibilità di finanziare il partito”.
