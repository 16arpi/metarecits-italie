Legittima difesa. FdI Senato: Votato a favore ma testo troppo morbido

“Fratelli d’Italia ha votato a favore della legge sulla legittima difesa, una storica battaglia della destra e un utile cambio di passo dopo anni di lassismo della sinistra. Ma siamo delusi perchè il testo approvato è troppo morbido, un compromesso al ribasso per accontentare il Movimento 5Stelle. Un testo che continua a lasciare eccessiva discrezionalità ai magistrati e che rischia di cambiare poco lo stato delle cose rispetto alla normativa attuale. Per Fratelli d’Italia la legittima difesa domiciliare è un diritto ed è sempre legittima, purtroppo però non è il principio che è sancito con questo testo”. Così in una nota il gruppo di Fratelli d’Italia al Senato.
