Infrastrutture, Silvestroni: Interrogazione a Toninelli su stato pericolosità strade a gestione Astral

“Un pericolo costante le strade che collegano la Capitale con la provincia. Pontina, Nettunense, tangenziale dei Castelli Romani e la via Ausonia – tutte a gestione Astral – si trovano in uno stato pessimo di manutenzione con incidenti all’ordine del giorno. E oltre il danno anche la beffa di vedere nel portale Astral che queste strade sono state oggetto di interventi conclusi. La verità è che ci troviamo davanti a  cantieri aperti, pericolosi e sospesi da tempo immemorabile. Il Ministro Toninelli ci deve dire cosa intende fare per dare risposte concrete a tanti cittadini, pendolari e lavoratori. Per questo ho presentato un’interrogazione urgente su questo punto. Magari serve a distogliere il M5S e il PD regionale dai loro problemi tutti interni di emoraggia di voti e corse alle segreterie nazionali e si ricordano che la sicurezza e la qualità della vita dei loro concittadini dovrebbe essere l’unica priorità di chi governa” così il deputato di Fratelli d’Italia Marco Silvestroni ha annunciato la sua interrogazione al Ministro dei Trasporti e delle Infrastrutture.
