Covid, Rizzetto: Governo accoglie mia richiesta di rifinanziamento quarantena

“Bene la risposta dell’esecutivo che ha pienamente accolto la mia richiesta di rifinanziare la quarantena Covid per equipararla alla malattia. Il mancato ripristino di questa misura sta danneggiando economicamente lavoratori e imprese in un momento di grande difficoltà. Accolgo quindi con favore la risposta del governo ma trovo assurdo aver dovuto spingere per la proroga di una misura indispensabile, soprattutto per i lavoratori che non possono accedere al lavoro agile. Il governo ha ammesso di non aver rifinanziato la quarantena poiché non aveva previsto l’aumento dei contagi che nelle ultime settimane sta attanagliando l’Italia. Ciò è grave, considerando che è invece sempre pronto a chiedere sacrifici ai cittadini con misure restrittive. Chiediamo assoluta precedenza e tempestività dei provvedimenti essenziali a sostegno di lavoratori, imprese e famiglie”.
È quanto dichiara in una nota il deputato di Fratelli d’Italia, Walter Rizzetto, capogruppo della commissione Lavoro alla Camera, dopo la risposta del sottosegretario al Lavoro, Rossella Accolto, al question time a sua firma con cui ha chiesto l’urgente rifinanziamento della quarantena.
