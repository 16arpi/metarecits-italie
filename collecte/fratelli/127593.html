Covid, Meloni: Governo faccia mea culpa e ammetta i suoi errori

“Le scelte del Governo Draghi, sia nella lotta alla pandemia sia nella comunicazione, hanno prodotto un disastro senza precedenti: far credere agli italiani che la vaccinazione avrebbe reso immuni dal Covid e che sarebbe bastato il green pass per avere la “garanzia di ritrovarsi tra persone non contagiose”. Aver imposto, con il decreto Festività, il tampone anche ai vaccinati è la conferma che tutto quello che ci è stato raccontato finora dall’Esecutivo e dalla grande stampa era falso e che decine di milioni di italiani sono state spinte a comportamenti superficiali che esponevano al rischio contagio per un’informazione sbagliata. A questo si aggiunge un’altra grave responsabilità: aver spaccato la società tra buoni e cattivi, creando di volta in volta nemici da combattere per coprire i propri fallimenti. Il Governo faccia mea culpa e ammetta i suoi errori”.
Lo dichiara il presidente di Fratelli d’Italia, Giorgia Meloni.
