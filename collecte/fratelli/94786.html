Campania. Taglialatela-Caldoro: le proposte di FdI per un piano di edilizia

Oggi conferenza stampa del  presidente della regione Campania, Stefano Caldoro e dell’onorevole Marcello Taglialatela, capolista alla Camera con Fratelli d’Italia per presentare le proposte di Fratelli d’Italia per la prossima legislatura in ordine ad un nuovo piano nazionale di edilizia abitativa pubblica. “500 milioni all’anno da stanziare per cinque anni.
  
Di questi 60 milioni (all’anno ndr) sarebbero destinati alla Campania per effetto dei criteri di ripartizione nazionale. In totale si tratterebbe di 300 milioni che, inseriti negli interventi di housing sociale che garantiscono il 30% degli interventi a favore delle fasce di reddito basse, garantiscono un investimento complessivo di  un miliardo di euro. Risorse con le quali creare 10.000 alloggi in totale ed in particolare 2000 all’anno”. Il governatore della Campania, Stefano Caldoro nella qualità di presidente della Regione ha assicurato un sostegno alla proposta in sede di conferenza Stato-Regioni. “Inoltre – ha ripreso l’onorevole Marcello Taglialatela, candidato alla Camera – “ci impegneremo a costringere il Governo a rifinanziare la 431, la legge sul contributo affitti. Quest’anno, infatti, il governo Monti ha cancellato la copertura economica ma nonostante questa incredibile decisione la regione Campania ha comunque assicurato 16 milioni di euro al contributo affitti. Però, per il prossimo anno, queste risorse dovranno essere necessariamente assicurate dal Governo nazionale che dovrà rifinanziare  la legge”. All’incontro hanno preso parte anche Luigi Rispoli e Giuseppe Cossiga “Al centro del dibattito politico tutti parlano giustamente del problema legato alla tassazione della prima casa (IMU) ma nessuno considera che, in modo particolare al Sud, esiste una larga fetta di popolazione che vive in case in affitto non avendo avuto la possibilità, nel passato, di vedersi  assegnati alloggi popolari.”
 

Per questi motivi riteniamo assolutamente indispensabile, così come accaduto negli anni ’60, un piano straordinario di edilizia popolare  che venga incontro alle esigenze in modo particolare delle giovani coppie.  
L’attuale crisi demografica è infatti una conseguenza della difficoltà dei giovani a formarsi una famiglia avendo difficoltà non solo ad acquistare una anche a fittare casa.  
L’ultima assegnazione di fondi alle Regioni è stata disposta tre anni fa dal governo Berlusconi che con un decreto ministeriale ha assegnato circa quattrocento milioni di euro, di questi alla Campania sono stati destinati oltre quaranta milioni.
Il nuovo Parlamento dovrà  impegnarsi a varare un nuovo piano nazionale di edilizia residenziale pubblica stanziando ulteriori somme di denaro

