Carceri, Cirielli: Solo 97 agenti per Puglia e Basilicata? La montagna ha partorito topolino


“Pienamente condivisibile la protesta dell’Osapp Puglia che ritiene insufficienti i 97 nuovi agenti penitenziari assegnati alle carceri di Puglia e Basilicata. La montagna ha partorito il topolino. Anche in questa circostanza, il ministro della Giustizia Alfonso Bonafede dimostra di non essere all’altezza e di continuare nella sua politica carceraria fallimentare”.  E’ quanto dichiara in una nota Edmondo Cirielli, Questore della Camera dei Deputati e parlamentare di Fdi.
 
“Il sovraffollamento carcerario imporrebbe al ministro un massiccio potenziamento degli organici, per tutelare gli agenti da aggressioni e rischi, oltre che uno stanziamento di fondi per nuovi carceri. E soprattutto accordi per far scontare le pene agli stranieri nei loro paesi di origine” – spiega Cirielli
 
“Pero ad oggi tanti slogan e pochi fatti. Ma soprattutto una gestione dell’emergenza carcere in stile Pd” – conclude il Questore

