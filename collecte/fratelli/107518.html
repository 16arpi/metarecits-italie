Elezioni, Cirielli: Minniti parla con islamici. Noi parliamo dei problemi degli italiani

“Immigrazione, banche, sicurezza: sono i temi su cui i candidati di Fratelli di Italia stanno conducendo la campagna elettorale. Mentre il ministro dell’Interno Marco Minniti va in visita alla moschea di Roma per parlare con gli islamici noi di Fratelli di Italia preferiamo parlare con le famiglie italiane, ascoltare i problemi e individuare soluzioni”: è quanto dichiara Edmondo Cirielli, deputato di Fratelli di Italia.

“Per il nostro leader Giorgia Meloni, che oggi ha promosso con tutti i candidati di Camera e Senato nelle Marche un flash mob davanti alla sede di Banca d’Italia ad Ancona per rilanciare l’impegno contro le oligarchie finanziarie, le priorità sono il lavoro per i giovani, un piano di sostegno alla natalità e la difesa degli interessi nazionali. E noi candidati di Fratelli di Italia continueremo ad affrontare la campagna elettorale parlando di tempi concreti, lasciando ai nostri avversari promesse irrealizzabili e fake news” – conclude Cirielli
