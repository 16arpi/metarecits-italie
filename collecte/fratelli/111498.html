Manovra. Marsilio: Emendamenti FdI per Polizia penitenziaria. Solidarietà al Sappe per aggressioni

“Questa mattina ho espresso la solidarietà e l’impegno di Fratelli d’Italia al Sappe, che era all’esterno del carcere di Regina Coeli per manifestare contro le aggressioni di cui gli agenti sono costantemente vittime. In sede di discussione del decreto sicurezza FdI aveva lamentato l’assenza di misure che aumentassero fondi e risorse per la Polizia penitenziaria. Avevamo, perciò, presentato emendamenti in tale direzione, ma la chiusura della maggioranza ha impedito qualsiasi confronto e soprattutto di migliorare il provvedimento. Siamo, quindi, al fianco degli agenti della Polizia penitenziaria, rinnoviamo il nostro sostegno e ringraziamento per quello che fanno quotidianamente, e ci impegniamo a ripresentare nella legge di Bilancio quegli emendamenti che la protervia della maggioranza ha impedito di discutere e esaminare”. Lo dichiara il senatore di Fratelli d’Italia, Marco Marsilio, capogruppo in Commissione Bilancio.
