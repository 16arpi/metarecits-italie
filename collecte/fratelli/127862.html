Mafia nigeriana, Varchi: miopi politiche governative integrazione con immigrazione clandestina

“Rivolgo il mio plauso alla squadra mobile di Palermo che, sotto il coordinamento della Direzione distrettuale antimafia, oggi ha arrestato quattro cittadini nigeriani facenti parte della Black Axea, la più temibile tra le organizzazioni della criminalità africana. Da tempo ormai sul territorio si registrano sempre più sentenze di condanna per associazione mafiosa nigeriana, che continua a fare affari riuscendo a mettere radici ovunque: dalla prostituzione, al traffico di esseri umani, passando per la droga. Le miopi politiche governative, che sotto la vacua guida del ministro Lamorgese, confondono il favoreggiamento dell’immigrazione clandestina con l’integrazione a tutti i costi favoriscono l’attecchimento di questi gruppi criminali. Sono urgenti adeguati strumenti di tutela e assistenza per coloro che denunciano e per combattere efficacemente le continue infiltrazioni criminali commesse da clan di origine straniera”.

Così in una nota il deputato palermitano di Fratelli d’Italia, Carolina Varchi.
