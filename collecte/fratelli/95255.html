Imu, Meloni: Si sciacquano bocca con mozioni ma nessuno vota leggi che aiutano Nazione

«Come volevasi dimostrare. Tutte le parole e le promesse si sono infrante alla prima occasione. Fratelli d’Italia, coerentemente con quanto detto in campagna elettorale ha cercato di correggere il decreto sull’Imu introducendo la restituzione dell’imposta versata nel 2012 sulle prime case non di lusso, ma la maggioranza si è premurata di far rendere l’emendamento inammissibile “per materia”. Stessa sorte è toccata agli emendamenti che prevedevano il blocco delle procedure avviate in forza dei debiti con Equitalia e all’articolo che sanciva l’impignorabilità della prima casa. Sono tutti pronti a votare all’unanimità le mozioni o gli inviti al governo che servono solo per sciacquarsi la bocca ma nessuno pronto a votare leggi che aiutino la Nazione in difficoltà».
È quanto dichiara il capogruppo di Fratelli d’Italia alla Camera, Giorgia Meloni.
Roma, 11 giugno 2013
