Bollette, Lollobrigida: rincari insostenibili, servono credito imposta e interventi strutturali

“Rincari insostenibili e intere filiere produttive allo stremo. Il caro energia sta colpendo in maniera pesantissima famiglie e imprese del commercio che pagheranno, secondo la stima elaborata da Confcommercio, il doppio delle spese per l’energia rispetto alla Francia e tra il 15 e il 20% in più delle bollette rispetto alla Germania. Dati allarmanti che dimostrano come la crisi energetica investe le singole Nazioni europee in maniera diversa. Queste cifre confermano che l’Italia è lo Stato in maggiore difficoltà a causa di scelte energetiche sbagliate e relazioni internazionali completamente assenti negli ultimi anni. Gli interventi del governo sono totalmente insufficienti rispetto ad aumenti impressionanti. Fratelli d’Italia continua a chiedere un credito di imposta pari all’incremento dei prezzi delle bollette e interventi strutturali, non connotati dal furore ideologico ambientalista, che possano mitigare in futuro simili criticità”.

 Lo dichiara il capogruppo di Fratelli d’Italia alla Camera, Francesco Lollobrigida.
