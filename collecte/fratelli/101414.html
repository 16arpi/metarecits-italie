Pensioni, Meloni: Con taglio reversibilità Renzi se la prende con povera gente, che schifo

«Prima bocciano in Parlamento l’emendamento di Fratelli d’Italia per togliere dal calcolo dell’ISEE la pensione di invalidità e l’indennità di accompagnamento, ora propongono addirittura di tagliare le pensioni di reversibilità che spettano ai famigliari dei lavoratori defunti per fare cassa e finanziare il “piano di lotta alla povertà” del Governo. Invece di tagliare sprechi e privilegi, a partire dalla vergogna delle pensioni d’oro, Renzi e la sinistra se la prendono con la povera gente e continuano a fare marchette alle lobby e alle banche. Che schifo».
Lo scrive su Facebook il presidente di Fratelli d’Italia, Giorgia Meloni.
