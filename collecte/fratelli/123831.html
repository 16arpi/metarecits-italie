Covid: Murgia non merita di presentare in Tv

“Ancora una volta la signora Murgia non perde occasione per tacere, offendendo non solo il Generale Figliuolo, ma tutti i nostri uomini e donne in divisa che stanno dando, ogni giorno, prova di quanto il loro operato sia essenziale e prezioso in questa fase critica per la Nazione. Certi personaggi, liberi di offendere chi sacrifica la propria vita per difendere la nostra, non meritano – a nostro avviso – di presenziare nelle trasmissioni tv. La Murgia chieda immediatamente scusa alle Forze armate e alle Forze dell’ordine”.

Lo dichiarano in una nota congiunta i deputati di Fratelli d’Italia della commissione Difesa Salvatore Deidda, Wanda Ferro e Davide Galantino.
