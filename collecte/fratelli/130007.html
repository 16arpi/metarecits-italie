Golden power, Bignami: Governo si attivi su acquisizione cinese Famà Helicopters

“Martedì scorso è stato siglato un accordo tra la Famà Helicopters, società di eccellenza del settore aviatorio italiano, e il Gruppo cinese Doufu che prevede la cessione di una serie di asset strategici dell’impresa modenese, compresi centri di produzione, di ricerca e sviluppo, allo scopo, come significativamente dichiarato dal Presidente del gruppo cinese Hu Xingrong, di ridurre “il divario tra l’industria dell’aviazione generale cinese e le capacità avanzate degli sviluppatori all’estero”. Una espressa acquisizione diretta all’importazione di knowhow da parte della Cina, funzionale agli interessi di quel paese e a detrimento degli interessi italiani. Fratelli d’Italia auspica che, una volta notificata l’intenzione di acquisto, il Governo attivi la Golden Power su questa cessione a presidio degli esclusivi interessi nazionali, ma anche occidentali, ricordando come solo grazie a FdI i poteri di esercizio della Golden Power siano significativamente aumentati proprio a tutela di queste situazioni”.

Lo dichiara il deputato e responsabile nazionale del Dipartimento Imprese e mondi produttivi di Fratelli d’Italia, Galeazzo Bignami.
