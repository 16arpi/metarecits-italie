Balneari, Zucconi-Caramanna: abili a mantenere poltrone, specializzati nel distruggere tessuto produttivo

“È sorprendente che il ministro Patuanelli dimostri di non essere a conoscenza di quanto fatto dal governo giallorosso guidato dall’allora premier Conte. Nel febbraio 2021, infatti, Conte aveva inviato alla Commissione europea una lettera per difendere l’Italia dall’avvio della procedura di infrazione sulle concessioni balneari. All’epoca il governo italiano spiegava che era necessario completare la ricognizione delle spiagge in concessione e di quelle concedibili prima di poter varare un riordino del settore, spiegando che la mappatura delle coste italiane è fondamentale prima di poter procedere alla riforma chiesta da Bruxelles. Le affermazioni di Patuanelli che chiede di procedere con la gara per le concessioni balneari, anche alla luce del tavolo tecnico al ministero del Turismo che non ha portato le soluzioni sperate, sono vergognose e dimostrano la vera anima dei Cinquestelle: abili a mantenere le poltrone, specializzati nel distruggere il tessuto produttivo italiano”.  

Lo dichiarano il capogruppo di FDI in Commissione X, Riccardo Zucconi, e il responsabile nazionale dipartimento Turismo di Fratelli d’Italia, Gianluca Caramanna.
