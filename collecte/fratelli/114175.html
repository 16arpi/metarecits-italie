Mercatone Uno, Rizzetto: Governo tuteli lavoratori

“Con il fallimento della Sheldon che ha acquisito lo scorso anno Mercatone Uno  si è determinato un vero e proprio dramma occupazionale che coinvolge migliaia di lavoratori e gli oltre 500 fornitori. Il Ministro dello sviluppo economico, Luigi Di Maio, non ha vigilato sull’effettiva attuazione del piano industriale dell’azienda, la cui mala gestione ha ormai causato danni ed accumulato perdite per milioni di euro, lasciando da un giorno all’altro i propri dipendenti nella disperazione. Adesso l’esecutivo deve tempestivamente rimediare e adottare concrete iniziative, anche di sostegno al reddito, a salvaguardia dei lavoratori e delle loro famiglie”.

Lo dichiara Walter Rizzetto, capogruppo FdI in Commissione Lavoro che ha presentato una risoluzione per impegnare il governo a tutelare i 1800 lavoratori  dell’ex Mercatone Uno, rimasti improvvisamente senza lavoro.

