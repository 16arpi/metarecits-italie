Pontedera, Donzelli: Sindaco sbianchetta democrazia e manda vigili a multarci

>>TUTTI I DOCUMENTI PUBBLICATI SUL BLOG DI GIOVANNI DONZELLI AL LINK
http://www.giovannidonzelli.it/2018/02/pontedera-attacco-alla-democrazia-ecco.html



“L’unica ‘sbianchettatura’ è quella fatta dal sindaco sulla democrazia. Prima ha negato l’autorizzazione perché a suo dire Fratelli d’Italia avrebbe violato il divieto di ricostituzione del partito fascista e poi ha mandato i vigili, come se fossero guardie di regime, a sanzionare un partito politico reo di fare campagna elettorale a tre settimane dal voto. Nella multa di 169 euro si legge testualmente che l’infrazione è quella di aver svolto un banchetto ‘non autorizzato’ per la distribuzione di volantini in piazza Nassyria. Se a Pontedera non venisse immediatamente ripristinata la legalità saremmo pronti ad un presidio permanente in difesa della libertà politica”  E’ quanto afferma il capogruppo e capolista in Toscana di Fratelli d’Italia Giovanni Donzelli, che sul suo blog www.giovannidonzelli.it ha pubblicato tutti i documenti del caso.

“Nei moduli sottoscritti presentati in Comune, Fratelli d’Italia si è impegnata a rispettare tutte le leggi nazionali, non solo quelle alle quali si riferisce il sindaco – sottolinea Donzelli – la verità è che la sinistra usa lo spauracchio del ‘fascismo’ e del ‘razzismo’ per impedire di esprimersi a chi non la pensa come loro. Noi abbiamo sottoscritto un modulo con l’impegno a rispettare tutte le leggi, a partire dalla Costituzione, non solo quelle contro il fascismo e contro il razzismo, ma anche quelle, contro il terrorismo, la violenza, o ad esempio la pubblica decenza. E’ ovvio ed evidente che quando si svolge un’iniziativa ci si impegna a rispettare le leggi, come peraltro siamo abituati puntualmente a fare a differenza di altri soliti ad usare le norme secondo i propri comodi – conclude Donzelli – non accettiamo lezioni da nessuno, tantomeno da chi prova a limitare la libertà altrui, non ci faremo certo intimidire da un ‘sindachello’ che si atteggia a dittatore”.


