Europee, Scurria: Con nuovo simbolo ci candidiamo ad essere punto di riferimento di una nuova Europa

“Con il nuovo simbolo di Fratelli d’Italia – Alleanza Nazionale per le prossime elezioni europee ci candidiamo ad essere il punto di riferimento di una nuova Europa, più coraggiosa e capace di restituire sovranità ai popoli europei.
  
 Non possiamo permettere che un unico Paese detti la linea politica ed economica dell’intera Europa. E’ preoccupante il trattamento discriminatorio che la nostra Nazione sta subendo da parte della Germania di Angela Merkel e dei circoli di Bruxelles, un atteggiamento di certo non adeguato nei confronti di uno dei maggiori finanziatori dell’Unione. Per riportare l’Italia al ruolo che le compete, in quanto Paese artefice dell’idea attuale d’Europa, l’unico voto utile al nostro Paese è quello dato a Fratelli d’Italia – Alleanza Nazionale. Non consegniamoci a chi ci vorrebbe relegare in una posizione marginale e di subalternità”.
E’ quanto dichiara l’eurodeputato di Fratelli d’Italia – Alleanza Nazionale, Marco Scurria 
Roma, 9 aprile 2014
 
