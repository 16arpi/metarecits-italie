Migranti, Rampelli: Dai gommoni agli aerei, è questo il Governo del cambiamento?

“L’esecutivo dell’assistenzialismo che non ha attuato lo shock fiscale per produrre nuova ricchezza, non ha abbassato le tasse, ha approvato in un battibaleno un altro decreto ‘salva-banche’, non taglia il costo del lavoro, non adegua le pensioni d’invalidità, non rilancia gli investimenti pubblici per regalare il reddito di cittadinanza, s’incarta ancora sull’immigrazione: gli aerei non saranno usati per i rimpatri, come promesso, ma per smistare i 49 migranti delle navi Sea Eye e Sea Watch. La proposta di Conte è folle, anziché imporre il blocco navale e contrastare i trafficanti di vite umane li vuole scortare nei cieli d’Europa. Dai gommoni agli aerei, è questo il governo del cambiamento?”.
E’ quanto dichiara in una nota Fabio Rampelli, vicepresidente della Camera e deputato di Fdi.
