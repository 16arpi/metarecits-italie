Vallanzasca, Cirielli: Scarcerazione è un insulto per gli uomini in divisa morti per assicurarlo alla giustizia

“La concessione della semilibertà a Renato Vallanzasca, il bandito della “ligera” condannato a 4 ergastoli, rappresenterebbe un insulto per le vittime dei suoi omicidi e per tutti quegli uomini in divisa che hanno perso la vita per assicurare alla giustizia italiana uno spietato criminale”: lo afferma in una nota, Edmondo Cirielli, Questore della Camera dei Deputati e responsabile Giustizia di Fratelli di Italia.
“Il mio pensiero – continua Cirielli – va ai familiari di Luigi D’Andrea e Renato Barborini, i due poliziotti, di 31 e 27 anni, ammazzati a bruciapelo da Vallanzasca. Quale fiducia avrebbero più nello Stato italiano se domani vedessero libero l’assassino dei propri congiunti?”
“Chi si è macchiato di simili atrocità non ha altra strada che marcire in galera e scontare la pena fino all’ultimo giorno senza alcun beneficio” conclude il deputato di Fdi
