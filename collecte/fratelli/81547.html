Lazio, FdI &#8211; Lega &#8211; FI: A Rieti ennesimo poltronificio PD

“La notizia delle consulenze da 120mila euro date, negli ultimi tre anni, dalla Giunta Zingaretti al candidato Sindaco di Rieti di centrosinistra, Simone Petrangeli non ci sorprende affatto. Il Partito Democratico, infatti, in tutti questi anni si è contraddistinto per un poltronificio, grazie al quale, senza scrupoli e senza vergogna, ha sistemato tutti i trombati della politica e gli scansafatiche per vocazione. Una sorta di reddito di cittadinanza in salsa regionale per i propri compagni di partito che Zingaretti ha elargito con i soldi dei contribuenti laziali. Siamo convinti che i cittadini di Rieti sapranno ribellarsi a questo ennesimo episodio di malapolitica e alle imminenti elezioni amministrative sapranno scegliere che dovrá rappresentarli al meglio nei prossimi cinque anni alla guida della città. Un plauso va, infine, ai consiglieri dei gruppi di  opposizione in Regione Lazio e in particolare a Chiara Colosimo, Angelo Tripodi e Pino Simeone che sono riusciti a smascherare l’ennesimo scandalo targato Zingaretti”.
È quanto dichiarano i coordinatori regionali di Fratelli d’Italia, Lega e Forza Italia, Paolo Trancassini, Claudio Durigon e Claudio Fazzone.
