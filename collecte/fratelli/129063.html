Autostrade, Lollobrigida: Giovannini intervenga su aumenti pedaggi A24 e25 o si dimetta


“Fratelli d’Italia ha presentato una richiesta di informativa urgente affinché il ministro Giovannini venga in Aula per dare risposte ai 112 sindaci di Lazio e Abruzzo, che chiedono di risolvere il problema dei drammatici aumenti dei pedaggi autostradali delle A24 e 25. In un momento di crisi, questi rincari sono insostenibili e Giovannini si è dimostrato completamente inadempiente di fronte a questa criticità, che il 23 aprile porterà i primi cittadini a protestare nuovamente. FDI sarà al fianco dei rappresentanti istituzionali e dei cittadini di quei territori e se il ministro non è in grado di trovare una soluzione lasci l’incarico”. 

Lo ha detto intervenendo in Aula il capogruppo di Fratelli d’Italia alla Camera, Francesco Lollobrigida.
