Lazio, Bellucci: Non tradiremo il voto degli italiani, noi vicini a chi è in difficoltà

“Ho l’onore di rappresentare il mondo di chi tende la mano a chi è in difficoltà e tutti quegli uomini e donne che quando la nostra Italia è in emergenza, inondata da alluvioni o colpita da un terremoto si rimboccano subito le mani per mettersi immediatamente a completa disposizione. Sono quelle persone che rendono grande la nostra Italia: volontariato, Protezione Civile, il Terzo Settore. Quelli che dimostrano ogni giorno di essere Patrioti con la propria azione quotidiana. Non tradiremo il voto degli italiani”.
E’ quanto dichiara Maria Teresa Bellucci, esponente del Terzo Settore e candidata alla Camera nel Lazio per Fratelli d’Italia, a margine dell’evento contro inciuci e “cambi di casacca” organizzata con i candidati di tutta Italia di Fratelli d’Italia presso il Cinema Adriano di Roma.
