Sesto San Giovanni, Meloni: Solidarietà Maioli per preoccupante silenzio Sindaco

“Solidarietà a Marinella Maioli, di Fratelli d’Italia Sesto San Giovanni, aggredita da un vigliacco che l’ha mandata al pronto soccorso dopo averle dato della ” fascista di m…a”. È la seconda aggressione subita da donne di centrodestra negli ultimi quindici giorni di campagna elettorale e questo è preoccupante. E lo è ancor di più il silenzio del sindaco Chittò, pronta a organizzare manifestazioni per difendere le sue amministratrici dagli insulti che arrivano dal web ma scandalosamente assente quando si tratta di difendere donne che non la pensano come lei.
Vediamo se si degnerà di condannare questo episodio violento e vigliacco”.
Lo scrive su Facebook il presidente di Fratelli d’Italia Giorgia Meloni.
