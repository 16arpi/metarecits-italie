Via D’Amelio, Cirielli: L’attualità dell’insegnamento di Falcone e Borsellino

«Ventuno anni fa, le stragi di Capaci e via D’Amelio segnarono profondamente la storia e la vita della nostra Nazione. Le immagini devastanti e raccapriccianti dell’inaudita violenza contro servitori dello Stato restano tragicamente scolpite in ciascuno di noi. Immagini di morte, distruzione e dolore che rappresentano uno degli attacchi più feroci ed infami al cuore dello Stato e delle Istituzioni democratiche. In quei mesi, capii che era arrivato il momento di un impegno diretto in politica, per offrire con la propria partecipazione un contributo alla vita democratica dell’Italia. Oggi, la testimonianza di coraggio e determinazione fino all’estremo sacrificio di uomini come Giovanni Falcone e Paolo Borsellino devono costituire ancora uno sprone nella lotta alle mafie per l’affermazione della legalità e dei valori di giustizia, libertà e democrazia». 
È quanto scrive su Facebook Edmondo Cirielli, deputato di Fratelli d’Italia e componente dell’Ufficio di Presidenza di Montecitorio. 
Roma, 19 luglio 2013
