Latina. Giorgia Meloni sabato 16 febbraio Teatro D’Annunzio

Giorgia Meloni sarà a Latina, il 16 febbraio alle ore 16.00, per l’ultimo sabato prima della chiusura della campagna elettorale nazionale. La leader di “Fratelli d’Italia” incontrerà di nuovo la cittadinanza portando sostegno agli amministratori locali candidati alla Camera e alla Regione Lazio: Pasquale Maietta e Nicola Calandrini. Giorgia Meloni, che viene per la prima volta a Latina in veste di leader di Fratelli d’Italia, sta girando tutta l’Italia per spiegare come sia possibile votare un nuovo centrodestra italiano, senza paura, senza vergogna, ma con entusiasmo, voglia di vincere e di portare avanti le proprie idee.
  
L’evento è aperto a tutti coloro che vorranno conoscere da vicino Fratelli d’Italia che sta aprendo nuove possibilità alla destra nazionale e che, con la discesa in campo di più di mille candidati in tutta Italia, è il movimento che più da vicino sta seguendo il rapporto con gli elettori, attraverso persone che sanno come si amministra un territorio, riuscendo ad individuare soluzioni ai problemi della gente comune.L’appuntamento è per sabato 16 febbraio al Teatro D’Annunzio alle ore 16.00 a Latina.
 
