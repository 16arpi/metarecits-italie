Meloni: Marò ostaggio da un anno,totale assenza Monti

Oggi è esattamente un anno che l’India tiene in ostaggio i nostri marò in sfregio ad ogni norma di diritto internazionale, e alcuni suoi rappresentanti si permettono perfino di fare ironia su vicende della politica italiana. Tutto ciò dal pulpito di uno dei Paesi più corrotti al mondo, come certificato dalla stessa Commissione Centrale per la Vigilanza del Governo indiano, e che secondo l’Onu conta più di 600 milioni di poveri, più della metà della sua popolazione totale.
  
Solo la totale assenza di peso politico di Mario Monti e del suo Governo ha potuto consentire un tale sopruso. Per fortuna, fra una settimana l’Italia darà il benservito a questo inutile Esecutivo tecnico, che espone la nostra Nazione alla derisione in ogni parte del mondo.
 
 
E’ quanto dichiara Giorgia Meloni, fondatore di Fratelli d’Italia.
