Riforme, Crosetto: Per rispondere ad arroganza Renzi non resta che&#8230;

…L’AVENTINO. «Lo voglio ribadire con forza alla Lega Nord, al M5S, a SEL e alle donne e agli uomini liberi degli altri partiti: di fronte alla superficiale e colpevole arroganza che spinge il governo Renzi,
  
appoggiato da parte dell’opposizione, ad approvare una riforma del Senato ed a ruota una legge elettorale profondamente antidemocratiche e che trasformeranno un sistema democratico in un assurdo oligopolio, sottraendo il potere dal popolo per darlo a pochi segretari di partito, non resta, per similitudine, che scegliere l’Aventino. Restare in Senato allungherebbe solo i tempi di approvazione ma non cambierebbe il risultato. Anzi, darebbe legittimità democratica a scelte che di democratico non hanno nulla. Si lasci totalmente la responsabilità di questo scempio a chi vorrà sostenerlo. Si lascino in Senato solo le persone che non hanno il coraggio di difendere la democrazia ed escano i giusti, in modo che la lista dei nemici del popolo sia chiara. Quando si troveranno soli di fronte alla loro responsabilità, forse altri troveranno il coraggio di dire ciò che pensano».
È quanto dichiara il coordinatore nazionale di Fratelli d’Italia-Alleanza Nazionale, Guido Crosetto. 
Roma, 25 luglio 2014
