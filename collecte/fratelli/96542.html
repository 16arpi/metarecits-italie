Cybercriminalità, Scurria: Necessario rafforzare Europol

“Negli ultimi dieci anni l’Unione europea ha subito un aumento esponenziale dei fenomeni di criminalità organizzata. Per contrastare questa piaga sociale occorre rivedere ed adeguare Europol, l’Ufficio di Polizia Europeo – dichiara l’eurodeputato di Fratelli d’Italia, Marco Scurria – Il fenomeno della globalizzazione riveste un ruolo centrale nella nostra società e internet è diventato nel tempo il luogo in cui la criminalità esercita la sua attività in modo sempre più accentuato.
  
Il Parlamento europeo deve necessariamente rafforzare la propria attività di controllo di Europol – prosegue Scurria – e contemporaneamente svolgere il ruolo di garante della protezione dei dati personali previsti dal regolamento senza eccessiva intromissione nella privacy a cui tutti noi teniamo”.
Strasburgo 25 febbraio 2014
