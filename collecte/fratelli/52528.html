Sovrana Bellezza &#8211; Un nuovo inizio

Ben ritrovati sulle pagine di Sovrana Bellezza!
L’estate sta lentamente lasciando il posto all’aria tiepida e ai colori dell’autunno.
Un velo d’oro ricopre la natura, le vanitose chiome degli alberi si tingono di biondo e di rosso e mostrano orgogliose i loro nuovi colori.
L’autunno è la stagione delle promesse perché il vero inizio dell’anno coincide con questo periodo.
Si fanno progetti, si iniziano nuove attività, si fanno cambiamenti.
Anche la rubrica indossa una nuova veste, una copertina con l’immagine dell’Italia che brilla come brillano i personaggi di cui ho raccontato la storia.
E’ proprio la loro storia che li rende speciali, il racconto di come si sono formati e sono diventati quello che sono.
Senza storia non c’è fascino, non c’è magia.
Questa estate ho incontrato personaggi sorprendenti che mi hanno raccontato il percorso che li ha portati all’eccellenza, il lavoro paziente che li ha fatti diventare “i migliori” nel mestiere, nell’arte che esercitano. 
Ho ascoltato i loro racconti con grande emozione e li ringrazio per avermi voluto regalare una parte importante di ciò che sono e di quello che hanno creato. 
Di loro e di ciò che li fa brillare vi parlerò nei prossimi articoli.
“L’unica vera gioia è cominciare” e allora pronti con gioia per un nuovo inizio.
Ci ritroviamo qui tra due settimane!
