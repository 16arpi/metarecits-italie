Def, Trancassini: maggioranza balbetta e si divide

“Dall’opposizione facciamo fatica a trovare un intervento della maggioranza che in Aula abbia sottolineato in maniera positiva ciò che sta facendo l’esecutivo. L’impressione è che il governo dei migliori si sia smarrito improvvisamente. La guerra in Ucraina viene utilizzata come paravento, per l’aumento dei costi delle materie prime: ad aprile dell’anno scorso ho presentato un’interrogazione per sottolineare gli aumenti di materie prime come ferro, legno e petrolio, ma i nostri appelli sono caduti nel vuoto. Pochi giorni fa, 500 imprese medio grandi hanno minacciato di interrompere i lavori del PNRR. Di fronte a tutto questo la maggioranza balbetta e si divide, non ha la maturità per venire in Aula o in commissione per un confronto politico che riuscirebbe a dare all’Italia una rotta. Questa Nazione ora più che mai ha bisogno di un governo che risponda finalmente al popolo sovrano”.

Lo dichiara Paolo Trancassini, deputato di Fratelli d’Italia e capogruppo FdI in commissione Bilancio.
