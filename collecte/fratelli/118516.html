Coronavirus, Fidanza-Fitto: Alla prima tempesta Governo attiverà MES

“L’Italia è stata sconfitta su tutta la linea. L’eliminazione delle condizionalità del MES soltanto per le spese sanitarie e soltanto per i pochi mesi dell’emergenza segna la disfatta di chi aveva promesso che sarebbe uscito dall’Eurogruppo portando a casa un MES incondizionata e ampio – per l’economia e non solo per la sanità – e persino gli Eurobond, poi diluiti in Recovery Bond. Questi ultimi sono appena accennati e non c’è ovviamente alcuna certezza che saranno finanziati con debito comune, anzi. Intanto Conte, Gualtieri e i grillini ci rassicurano sul fatto che l’Italia non chiederà di accedere al MES. Non si capisce per quale motivo prevederlo se non si vuole usarlo. Prima ci svendono e poi ci prendono in giro: la verità è che alla prima tempesta richiederanno di usarlo e consegneranno l’Italia mani e piedi a Bruxelles e Berlino.”
È quanto dichiarano in una nota il Capodelegazione di Fratelli d’Italia al Parlamento Europeo Carlo Fidanza e il co-Presidente del gruppo ECR Raffaele Fitto.
