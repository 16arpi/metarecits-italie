Aversa. Salva da una rapina donna incinta di 7 mesi: Fratelli d&#8217;Italia consegna a Caserta una targa a Francesco Di Chiara

L’on.Giovanna Petrenga ieri pomeriggio ha consegnato, unitamente al componente dell’esecutivo nazionale di FdI-AN Gimmi Cangiano, una targa di ringraziamento al sig. Di chiara Francesco di Frignano di Caserta, di anni 30, per il suo gesto di coraggio del 27.7.u.s allorquando interveniva a difesa di una donna incinta vittima di un tentativo di rapina da parte di due extra comunitari ad Aversa.Abbiamo deciso di premiare – afferma l’on Petrenga- il coraggio di un cittadino della nostra terra che senza alcun timore ha preso le difese della povera malcapitata , tra l’altro in stato interessante, incorrendo in una violenta colluttazione con i due malviventi che, grazie al suo intervento,fortunatamente venivano arrestati dalle forze dell’ordine che prontamente intervenivano. Questo gesto simbolico non vuole certamente rappresentare uno sprone ai cittadini di farsi giustizia da se’, ma vuole rappresentare un monito al governo di intervenire maggiormente sui temi che emergono dalle necessità quotidiane dei cittadini tra le quali spicca certamente il bisogno di sicurezza. Questo grave episodio di criminalità – conclude l’on. Petrenga- non fa altro che confermare tutti i nostri timori, più volte esplicitati dalla nostra leader Giorgia Meloni nelle varie sedi istituzionali, sulle conseguenze dell’incontrollato flusso migratorio che il nostro paese sta subendo senza alcun aiuto fattivo da parte della comunità europea che ci ha lasciato soli ad affrontare questa tragedia sociale.
Cordiali saluti
Avv. Claudio Ursomando Responsabile organizzazione provinciale FdI

 
