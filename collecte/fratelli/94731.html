Lazio.Marsilio: scandalo Zingaretti fa crescere coalizione

La coalizione di centrodestra alla Regione Lazio è in crescita e in questa ultima settimana di campagna elettorale può superare il centrosinistra di Zingaretti. Non è vero quello che dicono alcuni esponenti della sinistra, secondo i quali i sondaggi vedrebbero Storace in netto svantaggio. E’ un’operazione di disinformazione che non possiamo accettare e che smentiamo categoricamente, considerato che negli ultimi 15 giorni prima del voto è vietata la diffusione di sondaggi.
  
Lo scandalo sullo stipendio poco chiaro di Zingaretti alla Provincia di Roma ha provocato un forte sconcerto tra gli elettori laziali e gli orientamenti di voto, in questi ultimi giorni, stanno cambiando rapidamente. Inoltre, non va sottovalutata la novità rappresentata dalla forza e dalla spinta dei dieci partiti e dei loro candidati che sostengono Storace. Le centinaia di iniziative rivolte a migliaia di cittadini in tutto il Lazio stanno raccogliendo adesioni e sostegno che fino ad un mese fa erano impensabili per il centrodestra.
 
È quanto dichiara in una nota l’on. Marco Marsilio, portavoce della coalizione di centrodestra alla Regione Lazio.
Roma, 15 febbraio 2013
