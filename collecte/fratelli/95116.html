Destra, La Russa: Stimo Storace ma non basta un convegno

  “Francesco Storace che stimo e con cui parlo spesso, fu il primo a lasciare non il Pdl ma Alleanza Nazionale della quale era scontento. Sa benissimo perciò che non basta ritrovarsi ad un convegno e nemmeno basta la buona volontà per far ripartire bene un percorso che già allora, quando lo lasciò non gli appariva soddisfacente. In ogni caso Fratelli d’Italia non è rimasto silenzioso. Rilegga l’amico Storace la lettera che ho  mandato a Mimmo Nania e che trova sul nostro sito ufficiale. C’è scritto chiaro ciò che pensiamo e che prima dell’estate vi sarà  una occasione, a Milano, per approfondire la questione che reputo importante. Nel frattempo in parlamento con Giorgia Meloni capogruppo e nel territorio con tanti militanti, credo che Fratelli d’Italia stia facendo bene difendendo i nostri valori e i nostri temi di ieri e di oggi. Il resto verrà  se tutti noi sapremo essere umili, attenti e mai impazienti”.
Lo dichiara Ignazio La Russa, presidente di Fratelli d’Italia.
Roma, 18 maggio 2013
