Ischia, Messina: da Governo prontezza di intervento

“Nella tragedia avvenuta a Ischia c’è da sottolineare la prontezza di intervento da parte della squadra governativa che dopo poche ore ha approvato lo stato d’emergenza e lo stanziamento di 2 milioni di euro. Il presidente del Consiglio Giorgia Meloni ha risposto immediatamente dando segnali importanti di vicinanza. La comunità ischitana ha ricevuto dalle Istituzioni un sostegno autorevole e concreto. Grazie al nuovo esecutivo, in momenti di tragedia come questo lo Stato italiano torna finalmente a fianco dei cittadini”.

Lo dichiara il deputato di Fratelli d’Italia, vicecapogruppo vicario di Fratelli d’Italia alla Camera dei deputati.
