Sardegna, Sanna: Firma Accordo per S.Raffaele importante svolta per il territorio

Con la firma del Memorandum of Understanding per l’ acquisizione e il completamento del S. Raffaele di Olbia con Rashid Fahad Al Naimi, amm. delegato della Qatar Foundation per l’Educazione, la Scienza e lo Sviluppo, ed il presidente dell’Ospedale Bambino Gesù, Giuseppe Profiti, si aprono nuove prospettive di alto livello per la Sanità sarda e per le nostre comunità, con ricadute importanti anche sul piano occupazionale.  
Matteo Sanna, capogruppo di Fratelli d’Italia in Consiglio Regionale della Sardegna, commenta con entusiasmo l’avvenuta sottoscrizione dell’accordo e loda l’azione del Presidente Cappellacci e dell’Assessore De Francisci che dirada finalmente le nubi sul futuro dell’importante centro sanitario
“E’ il segno di un atteggiamento positivo della Giunta Regionale ed in particolare del presidente Cappellacci e del l’assessore De Francisci che ringrazio per la grande attenzione dimostrata e della giusta sensibilità alle istanze del nostro territorio. Questo provvedimento getta le basi verso un cammino che può aprire prospettive importanti per tutta la Sardegna” , aggiunge Matteo Sanna.
