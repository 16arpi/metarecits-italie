Zicchieri, De Priamo &#8211; Kustermann: Ennesimo vile atto vandalico alla targa commemorativa

La Costituente romana di Fratelli d’Italia – Alleanza Nazionale condanna fermamente l’ennesimo vile atto vandalico perpetrato nei confronti della targa commemorativa per Mario Zicchieri, giovane studente missino, vittima dell’odio politico degli anni di piombo romani. Per la seconda volta infatti, la sua memoria è stata colpita vandalizzando la targa situata in Piazza dei Condottieri nel municipio V. Come Fratelli d’Italia – Alleanza Nazionale e come cittadini, auspichiamo un veloce e risolutivo intervento di ripristino della targa da parte del Sindaco Ignazio Marino ed un atto di condanna per tale vile gesto da parte delle istituzioni Capitoline.  
E’ quanto dichiarano Andrea De Priamo, Portavoce della Costituente di Roma Capitale di Fratelli d’Italia – Alleanza Nazionale ed Alberto Kustermann, Delegato alle Relazioni Esterne di Fratelli d’Italia – Alleanza Nazionale Roma.
 
Roma, 27 maggio 2014
