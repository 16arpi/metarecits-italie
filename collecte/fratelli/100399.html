F1, Meloni a prove gp di Monza: non perdere anche questa eccellenza

“L’Italia ha già svenduto troppo della sua identità e delle sue eccellenze, non può permettersi di perdere anche il Gran Premio d’Italia a Monza. Fratelli d’Italia è fin dall’inizio in prima fila nel sostenere questa battaglia, abbiamo avviato per primi la raccolta firme che poi è diventata istituzionale grazie al sostegno di Regione Lombardia. Oggi siamo qui anche fisicamente per testimoniare il nostro impegno in questa direzione.
Ora ci auguriamo che Renzi, nei colloqui delle prossime ore con Ecclestone, faccia finalmente qualcosa di utile per l’Italia impegnandosi per mantenere il Gran Premio a Monza. Se lo farà, pur rimanendo noi correntemente all’opposizione, non gli faremo mancare il nostro sostegno”.
È quanto dichiara Giorgia Meloni, Presidente di Fratelli d’Italia – Alleanza Nazionale, in visita all’Autodromo di Monza.
