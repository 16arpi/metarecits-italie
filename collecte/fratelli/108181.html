Forteto, Donzelli: Meloni prima firmataria commissione d&#8217;inchista

“La proposta di legge per l’istituzione della commissione d’inchiesta sul Forteto è stata depositata alla Camera e sottoscritta dai deputati di Fratelli d’Italia. La prima firmataria è Giorgia Meloni che ringrazio per la sensibilità dimostrata ancora una volta su questa vicenda”. E’ quanto afferma il parlamentare di Fratelli d’Italia Giovanni Donzelli.

“Siamo felici di aver presentato questa importante proposta – sottolinea Donzelli – rinnoviamo l’appello a tutti i parlamentari toscani per aderire alla legge. In queste prime ore di legislatura in cui si parla di accordi fra partiti e poltrone ci siamo messi al lavoro sui temi concreti perché è necessario e doveroso che il Parlamento inizi a lavorare senza perdite di tempo. Dobbiamo intervenire sulla vergogna degli abusi ai danni di minori e violenze fisiche e psicologiche commesse per anni in Toscana grazie alla complicità di pezzi di Stato. Chi ha favorito la realizzazione di una vera e propria setta deve pagare e non possiamo permettere che situazioni simili possano accadere ancora – conclude Donzelli – le vittime hanno il diritto di conoscere la verità”.
