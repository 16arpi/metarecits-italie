Covid: Speranza spieghi rapporti con Cina

“Il ministro Speranza, in nome di quella trasparenza che continua a sbandierare solo a parole, dovrebbe spiegare a tutti gli italiani perché ad inizio pandemia fosse più preoccupato delle proprie relazioni con la Cina che della salute nazionale e di tutelare i rapporti diplomatici e commerciali con il regime di Pechino. E’ solo grazie all’azione di Fratelli d’Italia che, rivolgendosi al TAR, oggi è stato possibile visionare quei verbali della task force anti Covid arbitrariamente secretati dal Ministero della Salute. Documenti importanti da cui emergono tutte le scelte, fallimentari, del governo. Attendiamo di sapere cosa stia ancora nascondendo il ministro e perché vi siano ancora documenti che non sono stati resi noti, disattendendo la sentenza del TAR”.
Così i deputati di Fratelli d’Italia, Galeazzo Bignami e Marcello Gemmato, nel corso del Question Time al ministro della Salute Roberto Speranza.
