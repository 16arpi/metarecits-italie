FdI, Rauti: Da donna indignata per offese Toscani. Triste tramonto per piccolo uomo

“Da donna sento forte l’indignazione per le offensive e inqualificabili affermazioni di Oliviero Toscani contro Giorgia Meloni. E mi colpisce e ferisce il silenzio di tutto quel mondo di sinistra, che non perde occasione di ergersi a paladino dei diritti e della dignità delle donne. È la solita doppia morale di una sinistra radical chic, di cui Toscani, stipendiato dai Benetton, è il più degno rappresentante. Gli consiglio di tornare ad occuparsi di fare foto, anche perché ultimamente fa notizia più per le sue dichiarazioni che per la qualità del suo lavoro. Il triste tramonto che si deve ad  un piccolo uomo”. Lo dichiara il vicepresidente vicario del gruppo di Fratelli d’Italia al Senato, Isabella Rauti.
