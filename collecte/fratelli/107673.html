Centrodestra, Meloni: Mi auguro che anche Berlusconi accolga proposta FdI manifestazione unitaria

«Sono contenta che la proposta di Fratelli d’Italia di celebrare una manifestazione unitaria del centrodestra sia stata accolta da Matteo Salvini. Spero che anche Silvio Berlusconi voglia offrire la disponibilità di Forza Italia per una manifestazione il 1 marzo a Roma o in una città del Mezzogiorno per dimostrare la nostra attenzione al Sud».
 
Lo ha detto il presidente di Fratelli d’Italia e candidato premier, Giorgia Meloni, a margine di un flash mob organizzato oggi da FdI alle Terme di Cotilia in provincia di Rieti. Giorgia Meloni è impegnata in un tour che la porterà a visitare le zone del terremoto che ha colpito il Centro Italia. 
 
 
