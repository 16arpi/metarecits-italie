Chip: Italia avanguardia su semiconduttori

“Un altro grande obiettivo industriale è stato centrato dal governo Meloni e dal ministro Urso. Silicon Box, azienda che si occupa di microelettronica, investirà in Italia 3,2 miliardi di euro per un nuovo impianto produttivo primo nel suo genere in Ue. E produrrà 1.600 nuovi posti di lavoro. Questo è un evento storico. L’Italia si dimostra in grado di attrarre gli interessi dei player tecnologici globali ed è in corsa per ricoprire una posizione di leadership nel settore. L’attività di questa società contribuirà a soddisfare la domanda di assemblaggio di semiconduttori per abilitare nuove tecnologie come applicazioni di nuova generazione nel campo dell’intelligenza artificiale, calcolo ad alte prestazioni e componenti per veicoli elettrici. Questo investimento si inserisce a pieno titolo nella strategia europea segnata dal Chips Act e nella strategia italiana per la microelettronica”.
Lo dichiara il senatore di Fratelli d’Italia, Matteo Gelmetti, componente della commissione Bilancio di Palazzo Madama.
