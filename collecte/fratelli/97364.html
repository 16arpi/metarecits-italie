FdI-AN: 4 petizioni su adozioni e famiglia, tasse, marò e&#8230;

…PRIMARIE CENTRODESTRA. Fratelli d’Italia-Alleanza Nazionale presenta la campagna nazionale “#senzatregua”. Quattro petizioni popolari su: adozioni e difesa della famiglia tradizionale; tasse e “scaricatutto”; marò e primarie del centrodestra.
  
Dal 16 luglio, con il via libera della Corte di Cassazione, le petizioni su adozioni e “scaricatutto” diventeranno delle proposte di legge di iniziativa popolare.
«Nei prossimi giorni il movimento raccoglierà le firme su tutto il territorio nazionale. Quattro i temi che intendiamo portare all’attenzione: le adozioni, la difesa della famiglia tradizionale e il diritto del bambino di avere una madre e un padre; l’introduzione dello “scaricatutto”, un innovativo sistema di tassazione per combattere l’evasione fiscale e abbassare le tasse; il ritiro delle truppe italiani dalle missioni di pace fin quando i nostri marò, ingiustamente detenuti in India da oltre due anni, non torneranno a casa; primarie di centrodestra obbligatorie per la scelta dei candidati a tutti i livelli. Mercoledì saremo di fronte al Parlamento per chiedere, senza simboli di partito, a parlamentari e leader del centrodestra di sottoscrivere questa proposta. Perché mentre qualcuno ci vuole consegnare un Senato di senatori cooptati e persino immuni e una legge elettorale alla Camera con l’ignominia delle liste bloccate, noi vogliamo restituire agli italiani il diritto di scegliere i propri rappresentanti».
È quanto ha detto il presidente di Fratelli d’Italia-Alleanza Nazionale, Giorgia Meloni.
Roma, 7 luglio 2014
 
