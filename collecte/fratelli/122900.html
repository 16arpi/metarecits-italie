Deidda &#8211; Osnato &#8211; Zucconi: Governo ascolti le richieste del comparto palestre e stabilisca una data certa sulla riapertura attività

“Questo pomeriggio, una delegazione di Fratelli d’Italia rappresentata dai Deputati Salvatore Deidda, Marco Osnato e Riccardo Zucconi ha incontrato alcuni rappresentanti del comparto palestre ‘GimFIVE’, il Presidente Stefano Gambaccini e il Presidente Nazionale della ‘Confederazione Imprese Unite Per l’Italia’, Stefano Agnesini. I ristori non bastano, chiedono la possibilità di accedere al credito (da restituire in 10 anni), sgravi per i proprietari degli immobili in locazione e una data certa sulla riapertura delle loro attività, per poter lavorare in sicurezza rispettando tutte le normative anti Covid. Fratelli d’Italia ha ribadito il pieno sostegno e continuerà a farsi portavoce in Parlamento delle loro richieste”, è quanto dichiarano in una nota congiunta Salvatore Deidda, Deputato di FdI, Marco Osnato, Responsabile Nazionale Attività Produttive e Riccardo Zucconi, Capogruppo in Commissione Attività Produttive.
