Rai, Mollicone: Anzaldi falsario su dati Tg2. Pravda suo riferimento

«Il piddino Michele Anzaldi riporta dati Auditel sul Tg2 che non corrispondono alla verità pur di delegittimare l’ottimo lavoro svolto dal suo direttore Gennaro Sangiuliano. Con un’operazione scorretta e da perfetto falsario, Anzaldi bolla come fake news la crescita del Tg2. Ma di fake ci sono solo i suoi dati: come risulta dal confronto tra gennaio 2018 e 2019, il notiziario cresce in numeri assoluti e il Tg2 Dossier ha toccato anche il record del 10% di share. Anzaldi, quindi, la smetta di dare i numeri come faceva il suo quotidiano di riferimento: la Pravda».
Lo ha dichiarato il deputato di Fratelli d’Italia e componente della commissione di Vigilanza Rai Federico Mollicone.
