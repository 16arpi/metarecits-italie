Campidoglio, Mollicone: Coprire statue nude è affermazione inferiorità occidente nei confronti dell&#8217;Islam, Franceschini al corrente?

“La decisione di coprire le statue ‘nude’ in Campidoglio per la visita del presidente iraniano Rohani, non solo è del tutto inopportuna ma umilia secoli di storia. Invece di rivendicare orgogliosamente la nostra cultura identitaria davanti a chi nel suo paese, viola ogni giorno i diritti umani fondamentali, e farne un vessillo da esporre , si decide, in maniera del tutto arbitraria, di  anteporre la diplomazia e il buon senso a secoli di democrazia.
Una vergogna tutta italiana che implicitamente, con questo gesto, afferma l’inferiorità dell’Occidente rispetto all’Islam. Ora, nel valzer delle responsabilità, ci chiediamo chi si assumerà il peso di questa scelta gravissima e soprattutto se il titolare del Mibact, il ministro Franceschini, ne fosse al corrente.
E mentre la Serracchiani in visita ufficiale indossa il velo, a differenza delle altre donne della delegazione, dando indicazione di una scelta ben precisa e non un obbligo del cerimoniale come qualcuno ha voluto farci credere, qui arriviamo all’inaccettabile paradosso di cancellare la nostra identità. D’altra parte, la mercificazione della donna passa di qua e per i Rolex del premier Renzi”.
Così in una nota il responsabile nazionale della Comunicazione Fdi-An, Federico Mollicone
SCARICA LOCANDINA
