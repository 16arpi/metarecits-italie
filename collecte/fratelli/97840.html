Cin‎a-Italia/consulta-csm, Rampelli con l&#8217;ombrello giallo: Io voto Joshua Wong

Le proteste di Hong Kong irrompono alla Camera. Il capogruppo di FdI-AN Fabio Rampelli, chiamato al voto per l’elezione dei giudici della corte costituzionale e csm, ha aperto un ombrello giallo e gridato “io voto Joshua Wong”, come forma di solidarieta’ nei confronti dei giovani manifestanti a Hong Kong.

‎Rampelli mostrava un cartello, attaccato sulla camicia che recitava: “Io sto con gli studenti anticomunisti”. Il presidente di turno roberto Giachetti ha invitato Rampelli a chiudere l’ombrello “perché come sa non porta bene”… “Laura Boldrini ieri – ha spiegato Rampelli- è stata a mio giudizio troppo ospitale e premurosa nei confronti del dittatore comunista che viene a offrire miliardi sporchi di sangue, cumulati con il lavoro forzato dei Laogai o con le condizioni incivili nelle quali donne e bambini sono costretti nelle fabbriche. Ma soprattutto è stato vergognoso il silenzio verso la massima autorità di uno Stato dove vige la pena di morte e conculca tutte le libertà”. “Io – ha concluso Rampelli- ho votato simbolicamente per la Corte Costituzionale Joshua Wong, leader adolescente della rivolta degli ombrelli, appena uscito di carcere perché sta difendendo al fianco di centinaia di migliaia di studenti anticomunisti il diritto alla democrazia e alla libertà.Il comportamento tenuto in questi giorni da Napolitano, Renzi, Grasso e dalla Boldrini è indecente. Loro stanno con il dittatore comunista, noi con la rivolta degli studenti per la libertà”.
