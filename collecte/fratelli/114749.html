Equo compenso, FdI: Il Governo preferisce alcune professioni rispetto ad altre?

“Con sconcerto appendiamo che, mentre oggi il sottosegretario alla Giustizia Morrone ha convocato il tavolo tecnico delle professioni ordinistiche per discutere di Equo Compenso, ieri il ministro titolare dello stesso dicastero ha ufficialmente presentato un accordo col consiglio nazionale forense sullo stesso tema. Ci chiediamo come mai Bonafede abbia ritenuto di scavalcare il suo sottosegretario e come mai l’abbia fatto proprio con l’ordine professionale di cui fa parte.
Siamo alla plastica rappresentazione di due governi, uno leghista e uno grillino, che marciano paralleli e divisi anche sulle stesse questioni. Abbiamo presentato un’interrogazione al ministro proprio per sapere come intende gestire l’enorme patrimonio economico, sociale e culturale degli ordini professionali”.
Così i componenti della commissione Finanze della Camera per Fratelli d’Italia Marco Osnato e Francesco Acquaroli.
