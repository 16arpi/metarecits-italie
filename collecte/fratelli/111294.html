Dl sicurezza, La Pietra: Lassismo della sinistra ha istituzionalizzato l’illegalità

“Al Pd sfugge, anzi molto probabilmente fa finta di non capire, che sono state le loro politiche che in questi ultimi cinque anni hanno istituzionalizzato l’illegalità trasformando l’immigrazione clandestina in accoglienza umanitaria”. Così in Aula il senatore di Fratelli d’Italia Patrizio La Pietra nel corso della discussione generale sul decreto sicurezza.
“Negli ultimi 5 anni il Pd si è sciacquato la bocca con parole quali umanità, solidarietà, integrazione, però se si guardano i numeri, sono pochissimi gli immigrati che provengono da zone di guerra, minori o donne. Tantissimi, invece, quelli che dopo aver mangiato e dormito a nostre spese inizieranno a spacciare droga nei parchi e nei giardini e nei casi peggiori diventando protagonisti di vere e proprie tragedie” conclude il senatore La Pietra.
