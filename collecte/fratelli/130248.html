Elezioni, Rauti: Blocco navale non è atto di guerra, Ue lo propose nel 2017

“False e pretestuose le polemiche di questi giorni sulla proposta di Giorgia Meloni sull’introduzione di un blocco navale per fermare l’afflusso di migranti. Infatti, colpevolmente ci si dimentica che è stata proprio l’Unione europea nel 2017 a proporlo con il chiaro intento di frenare gli arrivi proprio dalle coste della Libia. Il blocco navale non è un atto di guerra, ma piuttosto il risultato di un’intesa con le autorità rivierasche da cui provengono i migranti al fine di fermare i barconi direttamente alla partenza garantendo, peraltro, anche una gestione controllata degli hotspot”.Così il vicepresidente vicario del gruppo al Senato di Fratelli d’Italia, Isabella Rauti, nel corso di Start su Skytg24.
