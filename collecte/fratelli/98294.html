Quirinale, appello di Giorgia Meloni a lega, m5s e fi: Scegliamo e votiamo&#8230;

…INSIEME CANDIDATO EUROCRITICO. «Il nuovo Capo dello Stato dovrà essere una figura simbolica, capace di rappresentare sul serio il futuro che vuole costruire per l’Italia.

Per Fratelli d’Italia-Alleanza nazionale dovrà essere Europeista ed eurocritico, un presidenzialista, una persona estranea al palazzo e ai giochi di partito e di spartizione di potere.
Lanciamo un appello alla Lega di Salvini, al M5S di Grillo, a Forza Italia e a tutti quei movimenti eurocritici che dicono di voler cambiare l’Unione europea: scegliamo  e votiamo insieme un nome che corrisponda a queste caratteristiche. Basta ingerenze di potenze straniere, no a candidati filo-Troika come Prodi e Padoan o espressione del palazzo come Amato: la nostra Nazione ha diritto ad un presidente della Repubblica che difenda gli interessi degli italiani e non della casta e non sia il servo dei tedeschi o di Bruxelles».
È quanto dichiara il presidente di Fratelli d’Italia-Alleanza nazionale, Giorgia Meloni.
