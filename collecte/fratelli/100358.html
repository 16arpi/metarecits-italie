Coniugi uccisi, Meloni: Massimo rispetto di fronte a morte, ma vigliacco premier che non trova umiltà per rispondere

«Di fronte alla morte e al dolore di una famiglia bisogna avere il massimo rispetto e camminare in punta di piedi. Mi permetto però di dire sottovoce che sono allibita dal comportamento di Renzi. Un presidente del Consiglio che ogni giorno interviene sullo scibile umano e commenta tutto (campionato di calcio, cinema, cantanti che partecipano a eventi, programmi tv, film americani) ma che in due giorni non ha l’umiltà di rispondere all’appello di una donna, una figlia, cittadina italiana, che chiama in causa lo Stato per la morte dei suoi genitori lo considero francamente un vigliacco».
Lo scrive su facebook il presidente di Fratelli d’Italia, Giorgia Meloni
