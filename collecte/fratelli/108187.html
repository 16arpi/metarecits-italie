Camere, Rampelli: Fermi su centrodestra compatto

“Fratelli d’Italia resta fermo sul nodo del centrodestra unito. Mi auguro che possa essere una provocazione salutare, se aiuta ad accelerare l’elezione dei presidenti delle Camere e quindi la formazione del governo.
I cittadini hanno dato un messaggio esplicito e noi ci atteniamo a questo. L’attuale situazione di stallo nasce dal fallimento della legge elettorale che noi non abbiamo votato perché era chiaro il suicidio verso il quale si stava portando l’Italia.
C’è un’anomalia che impedisce di dare governabilità al Paese. Noi come Fratelli d’Italia faremo ogni tentativo di mediazione su Forza Italia e per tenere unito il centrodestra. Nulla da eccepire sulla senatrice Anna Maria Bernini”.
È quanto dichiara il capogruppo di Fratelli d’Italia alla Camera Fabio Rampelli intervistato dalla diretta Camera  del TG3.
