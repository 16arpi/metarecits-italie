Sicurezza, Meloni: FdI ha presentato decine di proposte ma Governo le ha bocciate (video)

“Sulla sicurezza Fratelli d’Italia ha fatto decine di proposte. Tra queste c’è quella di far intervenire l’Esercito contro la mafia nigeriana e nelle zone franche in cui si rischia che lo Stato indietreggi per fare spazio a nuove organizzazioni criminali. Penso a Ferrara dove andrò oggi per portare la solidarietà ai cittadini che hanno assistito a una specie di guerriglia urbana tra bande di criminali e di mafiosi nigeriani. Oltre a questo abbiamo presentato proposte che riguardano la certezza della pena e il sostegno alle Forze dell’Ordine ma il nostro tentativo di migliorare i provvedimenti del governo è stato bocciato con un voto contrario”.
È quanto ha dichiarato il presidente di fratelli d’Italia, Giorgia Meloni, a margine del convegno “Più sicurezza, più Italia” organizzato da Fratelli d’Italia a Bologna e al quale ha preso parte, tra gli altri, il professor Alessandro Meluzzi. Il leader di FdI sarà a Ferrara, al quartiere Gad, alle 14.30.

