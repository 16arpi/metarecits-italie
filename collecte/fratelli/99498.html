Banche, Meloni: Prestito ipotecario ultima porcata di Renzi&#8230;

…RICORDA SCIACALLI DEL MERCATO NERO IN TEMPO DI GUERRA. «Renzi ci dice che il prestito vitalizio ipotecario può essere un’opportunità per gli anziani per ottenere un prestito dalle banche, che sarà restituito alla loro morte grazie al valore della loro casa di proprietà. In realtà, è solo l’ultima porcata inventata da Renzi per derubare la povera gente e regalare soldi alle banche. Con questo provvedimento, il Governo mette in atto un sistema di usura legalizzato con il quale viene consentito alle banche di farsi pagare gli interessi sugli interessi (anatocismo). Quale sarà il risultato? Nel giro di pochi anni e a fronte di un prestito contenuto, gli anziani si ritroveranno a regalare l’intero valore della propria casa alle banche. Siamo davanti ad una cosa schifosa che ricorda tanto gli sciacalli del mercato nero in tempo di guerra, che pretendevano oro e argento in cambio di un tozzo di pane e del latte per i bambini. In Parlamento Fratelli d’Italia ha votato contro questa legge infame. Ma adesso che è entrata in vigore, vi chiedo di informare i vostri genitori, i vostri nonni e tutti gli italiani di quello che sta succedendo».
È quanto scrive su Facebook il presidente di Fratelli d’Italia, Giorgia Meloni, pubblicando il servizio andato in onda ieri sera a “Di Martedì” su La 7 sul prestito vitalizio ipotecario ideato dal Governo Renzi e appena entrato in vigore.
