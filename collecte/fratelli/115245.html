Giustizia, FdI: Solidarietà a giudice Anna Puliafito, Governo riconosca lavoro svolto da giudici onorari

«Esprimo, a nome di FdI, solidarietà a Anna Puliafito, giudice onorario di Civitavecchia, oggetto di un tentativo di accoltellamento. Il fatto di cronaca permette di riproporre a questo Governo il tema “dimenticato” dei giudici onorari. I giudici onorari mandano avanti i Tribunali e le Procure italiane in cambio di stipendi da fame, senza malattia, senza Inps, lavorando sempre come precari e senza alcuna tutela.  A differenza dei colleghi togati, giudici onorari non hanno diritto neppure all’indennità di rischio.
Auspichiamo che il Governo voglia riconoscere il lavoro svolto, la delicatezza e il rischio della funzione, smettendola di trattare i Giudici Onorari non come servitori dello Stato, ma come servi sottopagati dello Stato».
Lo ha dichiarato il deputato di Fratelli d’Italia Andrea Delmastro Delle Vedove. 
