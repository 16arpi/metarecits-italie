Covid, Meloni: Scandalo nella gestione Arcuri su bando per padiglioni primula. FdI presenterà interrogazione parlamentare

«Ancora uno scandalo nella gestione Arcuri della crisi Covid. È stato pubblicato il bando per i famosi padiglioni primula voluti dal Governo Conte per le vaccinazioni: strutture che arriverebbero a costare oltre 400 mila euro l’una. Al costo spropositato si sommano altre anomalie: appena 7 giorni per le offerte, requisiti che escludono tante aziende (magari favorendone altre), parametri tecnici discutibili. Non sarebbe stato più veloce e conveniente usare spazi già disponibili o ricorrere alle strutture pronte e ferme nei magazzini di quelle imprese del settore eventi che non lavorano da mesi? Fratelli d’Italia vuole vederci chiaro e presenterà un’interrogazione parlamentare. Non si gioca con i soldi e la salute degli italiani».
Lo scrive su Facebook il presidente di Fratelli d’Italia Giorgia Meloni
