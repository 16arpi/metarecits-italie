Capalbio, Rampelli: La sinistra al caviale è riuscita laddove il popolo delle borgate ha fallito&#8230;

 …TROPPO DISDORO AI CIRCOLI ESCLUSIVI DEI POST PCI. “La ‘sinistra al caviale’  di Capalbio è riuscita laddove ha fallito il popolo delle borgate: bloccare l’arrivo dei profughi che avrebbe arrecato disdoro ai circoli esclusivi sempre più frequentati dagli eredi del partito comunista. Ora ci aspettiamo che il sindaco PD di Capalbio, congiuntamente con Giorgio Napolitano, Claudio Petruccioli, Giuliano Amato, Achille Occhetto, Chicco Testa, Francesco Rutelli, Furio Colombo, Nicola Zingaretti, Corrado Augias, Gino Paoli aprano il conflitto con Renzi e Alfano sulla gestione dell’immigrazione. A viso aperto. Perché se i centri d’accoglienza per immigrati non possono stare a Capalbio significa che non sono la soluzione al problema è non possono stare a casa di nessuno”. È quanto dichiara il capogruppo di Fratelli d’Italia-Alleanza nazionale Fabio Rampelli.
