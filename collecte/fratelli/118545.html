Coronavirus, Procaccini: Un portale in aiuto alle imprese per i bandi legati all&#8217;emergenza

“Da oggi il portale “Strade d’Europa” è al servizio delle imprese con la pubblicazione di bandi e avvisi per l’accesso ai fondi disponibili per l’emergenza Covid-19 ma soprattutto con il supporto diretto ad aziende e professionisti per seguire tutte le procedure”. Lo afferma l’europarlamentare di FDI, Nicola Procaccini, promotore del progetto partito a novembre, chiamato appunto “Strade d’Europa”, che fornisce aggiornamenti su bandi per i fondi europei. “Sul portale www.stradedeuropa.eu sono già pubblicate le misure attive per il sostegno alle imprese nell’ambito dell’emergenza COVID-19. In questa situazione di grande emergenza per il nostro Paese – continua Procaccini – abbiamo ritenuto importante ampliare il servizio per consentire alle imprese di orientarsi al meglio nella complessità dei provvedimenti che in questi giorni vengono emanati da Governo e Regioni, in merito alle somme messe a disposizione per le varie categorie professionali e imprenditoriali. “Strade d’Europa” non si limita a pubblicare informazioni ma mette a disposizione uno staff per fornire assistenza diretta e supporto, tramite telefono o mail, per aziende e professionisti . È il nostro contributo concreto per superare questa fase estremamente difficile per molte aziende, alle prese con gravi problematiche e incertezza sul futuro. Ad oggi, purtroppo, le opportunità a disposizione sono poche e farraginose. La stessa UE sta mostrando in modo evidente ciò che tante volte ho denunciato insieme agli altri europarlamentari di FDI. Uno sbilanciamento pauroso e prepotente di interessi economici a danno dell’Italia, e non solo”.
