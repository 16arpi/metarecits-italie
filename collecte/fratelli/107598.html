Marco Marsilio: Fratoianni fa campagna elettorale monotematica

“Per Fratoianni è diventata un’ossessione, non passa giorno senza citare Fratelli d’Italia.  Paragonarci al concime, questa volta,  è davvero troppo, direi inaccettabile. Una campagna elettorale la sua fatta di dichiarazioni monotone e sempre identiche a se stesse, minacciose e ingiuriose verso chi vota e rappresenta questo partito che, forse se l’è dimenticato, è in Parlamento.  Quello che preoccupa, però, è la totale assenza di condanne rivolte a quei membri della Sinistra che non si limitano ad utilizzare un linguaggio denigratorio come lui ma che preferiscono, come a Napoli e Piacenza, mettere a ferro e fuoco le città nascondendosi dietro a delle presunte contromanifestazioni. Capisco però la sua difficoltà nell’attendere il 4 marzo in assenza di altre argomentazioni ma per questo mi permetto di dargli un suggerimento, si faccia un giro nelle periferie per conoscere le tematiche che stanno più a cuore alla popolazione.”
Questo è quanto dichiara Marco Marsilio portavoce regione Lazio di Fratelli d’Italia e candidato alla Camera per i collegi Lazio 2 e Lazio3.
