Sistema elettorale, Rizzetto: Urne trasparenti. Anzi invisibili

“Mentre tutto i partiti e il Paese s’interrogano sulla migliore legge elettorale, il Movimento 5 Stelle impegna per ore l’aula della Camera dei deputati, e prima ancora le commissioni, sulle modalità di voto. Cabina rivolta verso sud-ovest o verso nord-sud, urna in plexiglass per una spesa pari a quasi un milione di euro, che neppure ci sono stando a quanto dice la Ragioneria generale dello Stato. Il problema non è come votare, ma quando votare. . Oggi qui fuori ci sono i vigili del fuoco che protestano, l’aspetto delle pensioni non lo stiamo trattando in modo definitivo ed interessante per coloro che stanno attendendo di fatto una risposta, il lavoro manca, i dati sul lavoro, sulla disoccupazione, purtroppo aumentano. E noi siamo qui a parlare di urne in plexiglass”.   È quanto ha dichiarato il deputato di Fratelli d’Italia-Alleanza nazioanale Terra Nostra Walter Rizzetto, annunciando il voto favorevole del gruppo,  nel corso dell’esame della pdl concernente l’elezione degli organi delle amministrazioni comunali, nonché altre norme in materia elettorale, a firma di deputati del Movimento 5 Stelle, tra cui Luigi Di Maio.
