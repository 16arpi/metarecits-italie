Domani tour di Giorgia Meloni per le vie di Roma a bordo del &#8216;Grande Bus&#8217;  FdI

Domani, mercoledì 22 maggio, il capogruppo di Fratelli d’Italia alla Camera, Giorgia Meloni sarà a bordo del ‘grande bus’ di Fratelli d’Italia che da oggi sta girando le vie della Capitale.
 La presenza di Giorgia Meloni è prevista a partire dalle ore 11.00 in poi, quando a piazza Epiro salirà sul bus insieme al candidato della coalizione di centrodestra alla presidenza del municipio VII, Fulvio Giuliano, e agli altri candidati dello stesso municipio. A seguire è previsto un intervento pubblico.
Sulla via Appia, ad altezza della Coin, i candidati del VII municipio lasceranno lo spazio a quelli del IV, che saliranno sul bus in piazza Zamorani. Sarà presente anche il candidato della coalizione di centrodestra alla presidenza Gianni Ottaviano, che alle 17.30 insieme all’on. Giorgia Meloni parteciperà all’incontro pubblico di via Battista Bardanzellu nel locale all’aperto “Dolce e Salato”. Il ‘grande bus’ raggiungerà successivamente il parco Meda dove resterà fino alle 18.30.
A piazza Vittorio poi, arriveranno i candidati del municipio I, guidati dal capogruppo FdI al Campidoglio e candidato all’Assemblea capitolina, Federico Mollicone, che insieme all’onorevole Meloni parteciperà ad un incontro pubblico. La giornata si concluderà a piazza Venezia.
Il bus continuerà il suo tour romano fino a venerdì, giorno di chiusura della campagna elettorale per le elezioni amministrative di Roma.
