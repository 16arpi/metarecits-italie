Scuola, Sigillò: Ennesimo caso di violenza a scuola, restituire ai docenti dignità. Vogliamo aumenti salariali e adeguamenti delle mansioni. Sì al valore del voto in condotta

“Trenta giorni di prognosi per un docente picchiato dal genitore di un alunno. Inaudito. Bisogna restituire ai docenti quel prestigio che anni e anni di politiche sbagliate hanno loro tolto: ragionare su aumenti stipendiali, fino alla revisione delle mansioni aggiuntive che tolgono al docente energie e tempo. D’altro canto, bisogna dare valore al voto in condotta, che deve tornare a fare media nella valutazione finale. Bene l’autonomia scolastica e la collaborazione con le famiglie, ma queste devono assumersi l’onere di educare i figli a casa, mentre a scuola il compito deve tornare ad essere “solo” degli insegnanti” E’ quanto dichiara Rosa Sigillò, protagonista di battaglie sociali per i lavoratori della scuola e candidata alla Camera per Fratelli d’Italia.
