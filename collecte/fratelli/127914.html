Covid, Albano: solo Acquaroli ha investito su aerazione scuole

“Giornali, esperti e politici riconoscono la validità della ventilazione meccanica nelle scuole. Un metodo di contrasto alla diffusione del covid che Fratelli d’Italia ha proposto mesi fa. A provare la validità di questo metodo ci sono studi nazionali, internazionali ed esperienze dirette, come quella di Alfonso D’Ambrosio, dirigente scolastico, che ha raccontato come i suoi studenti, all’interno di aule ventilate, siano rimasti negativi, pur in presenza di compagni di classe positivi. I fondi per mettere in sicurezza le scuole sono stati stanziati dal ministero dell’Istruzione senza indicazioni specifiche su come impiegarli. Soltanto la regione Marche, con la giunta di Francesco Acquaroli, ha deciso di investire cifre importanti sull’aerazione controllata nelle scuole. Dal governo dei migliori un’occasione mancata per garantire la continuità della didattica in presenza e la sicurezza di tutto il personale scolastico”.

Lo dichiara il deputato di Fratelli d’Italia Lucia Albano.
