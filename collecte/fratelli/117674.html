Suppletive, Silvestroni: Da Gualtieri arroganza e prevaricazioni

“Arroganza e prevaricazioni delle regole democratiche del solito PD e del solito governo con il candidato e ministro Gualtieri che invece di rispettare il silenzio elettorale, rilascia interviste nel giorno in cui si vota a Roma nel collegio 1 per le elezioni suppletive. Mi auguro che gli organi competenti non si pieghino a queste prevaricazioni e che la migliore risposta arrivi dai cittadini romani che possono scegliere chi,  come Maurizio Leo, non ha barato e si presenta al cospetto degli elettori dopo una campagna elettorale seria, appassionata e rispettosa delle regole”.
Lo dichiara Marco Silvestroni, deputato di Fratelli d’Italia e Presidente provinciale FDI di Roma.

