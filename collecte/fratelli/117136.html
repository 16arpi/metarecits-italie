Taser alle forze dell&#8217;ordine, Cirielli contro Bonafede: Si è dimenticato della polizia penitenziaria

Bonafede, ancora una volta, si dimentica della Polizia Penitenziaria”. Lo dichiara il Questore della Camera Edmondo Cirielli (FdI) dopo il via libera del Consiglio dei ministri all’uso del Taser da parte delle forze dell’ordine. “E’ incomprensibile come tale strumento possa essere considerato utile per Polizia, Carabinieri e Guardia di Finanza e non per gli uomini e le donne in divisa che, ogni giorno, devono difendersi da soli dalle continue aggressioni da parte dei detenuti, poichè, all’interno delle carceri, non si possono portare armi di alcun tipo. Il ministro della giustizia, insomma, non ne fa una giusta neanche per sbaglio e insieme a tutto il Governo Pd-M5S si conferma nemico della Polizia Penitenziaria. Siamo ancora in attesa della cancellazione della vigilanza dinamica per arrivare ad una seria riforma dell’ordinamento penitenziario che dovrà porre al centro la sicurezza degli agenti” conclude Cirielli
