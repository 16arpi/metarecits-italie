Napoli, coppia gay allontanata da lido. Savoia: Borrelli fa propaganda su una fake news

“Dal consigliere regionale dei Verdi Francesco Emilio Borrelli, dopo quasi tre anni in Consiglio regionale, mi sarei aspettato l’annuncio di progetti concreti per rilancio della fascia flegrea e non l’ennesima polemica strumentale sull’accesso negato a una coppia gay in un lido turistico di Bacoli”: è quanto dichiara in una nota Nello Savoia, coordinatore provinciale di Fratelli di Italia a Napoli
“Borrelli che si è distinto in tre anni per inconcludenza politica e amministrativa non trova modo migliore per farsi pubblicità su una fake news. L’accesso alla coppia non è stato impedito perché omosessuali per una scelta della sicurezza privata che effettua una selezione all’ingresso del locale” spiega Savoia
“Consiglio a Borrelli di impiegare gli altri due anni in Regione Campania per dare risposte concrete a cittadini e imprenditori dell’area flegrea, abbandonando la strada della pubblicità spicciola e strumentale” conclude il segretario provinciale di Fdi

 
