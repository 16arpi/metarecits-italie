Milleproroghe, Meloni: Bene proroga Bolkestein e stop bandi ambulanti&#8230;

…FDI VIGILERÀ SUL PROVVEDIMENTO PER IMPEDIRE MODIFICHE. «La proroga fino a tutto il 2018 dell’applicazione della direttiva Bolkestein e lo stop ai bandi per le concessioni delle licenze agli ambulanti è un provvedimento sacrosanto, per quanto limitato e tardivo. Avremmo preferito che il Governo facesse sentire la propria voce ottenendo l’esclusione dalla direttiva europea di un comparto fondamentale per il nostro commercio e con una decisiva funzione sociale in tempi di crisi. Ovviamente questo non è avvenuto ma non ci saremmo potuti aspettare nulla di diverso da governi che hanno sempre preferito multinazionali e grandi concentrazioni di capitale alle piccole imprese del commercio, del turismo e dell’artigianato. Ci auguriamo che almeno questo provvedimento, per quanto minimale, venga portato a conclusione senza intoppi al Senato e ci prepariamo a vigilare alla Camera perché non venga modificato».
È quanto dichiara il presidente di Fratelli d’Italia, Giorgia Meloni.
