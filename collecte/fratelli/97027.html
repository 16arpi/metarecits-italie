Governo, Crosetto: Berlusconi con Renzi?

DA GRANDE COALIZIONE A SPREGEVOLE INCIUCIO. «Berlusconi dice che dopo le elezioni sosterranno Renzi. Cosa significa? Che si iscriveranno tutti a Ncd? E perché dopo?
  
Per prendere tutti i voti possibili e portarli nella grande coalizione Ppe e Pse per eleggere un tedesco a capo della Commissione Europea? Questo atteggiamento delirante di Berlusconi è assurdo: alle 9 del mattino è con Renzi, alle 2 del pomeriggio contro ed alla sera manda Verdini a trattare qualcosa per decidere cosa dirà il giorno dopo. Per ora questo atteggiamento ha pagato perché gli ha consentito di portare a casa la sua riabilitazione politica, le nomine nella grandi società statali, una condanna mite e l’inizio della distruzione del suo maggior concorrente, la Rai, con un taglio che lui non avrebbe neppure potuto immaginare. Che gli importa di vincere se lo spregiudicato di Firenze, quello giovane, fa il lavoro sporco per lui? Siamo passati dalla grande coalizione allo spregevole super inciucio».
È quanto dichiara il coordinatore nazionale di Fratelli d’Italia-Alleanza Nazionale e candidato alla Presidenza della Regione Piemonte, Guido Crosetto.
Roma, 6 maggio 2014
