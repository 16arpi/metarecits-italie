Facebook, FdI: Da &#8216;Repubblica&#8217; articolo senza alcun fondamento

“Oggi il quotidiano “La Repubblica” pubblica un articolo senza alcun fondamento per sostenere che Fratelli d’Italia si è avvalso della società Cambridge Analytica. Per i giornalisti che hanno firmato questa sedicente inchiesta risulta alquanto sospetto che Fratelli d’Italia sia riuscito ad ottenere, nelle elezioni politiche del 2013 e a soli 40 giorni dalla sua fondazione, il consenso necessario per essere rappresentato in Parlamento e a diventare 5 anni dopo la quinta forza politica in Italia. Vogliamo rassicurare il quotidiano “La Repubblica”: il consenso di Fratelli d’Italia deriva esclusivamente dal coraggio e dalla determinazione di un movimento politico che difende con coerenza le sue idee e si occupa di difendere i diritti e i bisogni del popolo italiano, non da oscure strategie di marketing che violano la privacy delle persone”.
Lo comunica in una nota Fratelli d’Italia.
