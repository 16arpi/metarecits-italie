Energia, Delmastro: Governo compartecipe del cataclisma. Ora scostamento di bilancio

“Siamo di fronte a uno shock energetico senza pari. È necessario ripensare una politica energetica a medio lungo termine visto che l’Italia non ha nessuna visione a riguardo e l’Europa fatica ad averla. Da domani mattina il governo deve immaginare subito uno scostamento di bilancio per dare una risposta a imprese e famiglie, già flagellate dalla pandemia. Sono migliaia le aziende che stanno valutando se sia più conveniente spegnere gli impianti o rimanere aperti. Con la sua cronica paralisi, il governo sta diventando compartecipe del cataclisma. Subito scostamento di bilancio che preveda contenimento dei rincari per famiglie e credito d’imposta pari agli aumenti per le imprese. Salviamo le famiglie e le imprese dalla pandemia energetica”.

Così Andrea Delmastro, deputato di Fratelli d’Italia, ospite della trasmissione Omnibus su La7
