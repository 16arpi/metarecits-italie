Lavoro, Foti: aumento busta paga è ulteriore mensilità

“Un’altra ottima notizia arriva per i lavoratori italiani che potranno contare su un importante aumento in busta paga, di circa 1.200 euro in più all’anno, come certificato dall’Inps. Attraverso il taglio del cuneo fiscale voluto dal governo Meloni, c’è un aumento di circa 100 euro al mese per il 57% dei dipendenti e di circa 98 euro lordi al mese per chi ha una retribuzione annua tra i 25mila e i 35mila euro: una misura concreta per aiutare a contrastare l’aumento dell’inflazione che pesa sulla spesa delle famiglie. Ancora una volta le polemicucce sterili delle sinistre si sgretolano di fronte alla realtà dei fatti e dai risultati ottenuti dal centrodestra al governo”.
Lo dichiara il capogruppo di Fratelli d’Italia alla Camera dei deputati, Tomamso Foti.
