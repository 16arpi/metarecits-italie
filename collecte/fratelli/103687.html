Consulta, Rampelli: Favorevoli a modifiche voucher, l&#8217;articolo 18 non corrisponde alla realtà produttiva italiana


“La sentenza della Corte Costituzionale sull’articolo 18 ha dimostrato tutti i limiti della Cgil, il più ‘conservazionista’ e reazionario dei sindacati. Dobbiamo tener presente che in l’Italia l’80 per cento delle aziende è costituito da meno di 15 dipendenti per i quali l’art. 18 non era applicabile. Diverso è il discorso dei lavoratori pagati con voucher, il cui abuso è statisticamente comprovato e che ha ulteriormente precarizzato il lavoro. Per accelerare il percorso verso le elezioni, e dare stabilità politica con un governo scelto dagli elettori, siamo pronti a fare la nostra parte per modificare l’utilizzo dei voucher che devono essere utilizzati soltanto per i lavori saltuari e non certo, come sta avvenendo, per occupazioni continuative”. È quanto ha dichiarato il capogruppo di Fratelli d’Italia-Alleanza nazionale Fabio Rampelli intervistato dalle tv sulla sentenza della Corte Costituzionale.
