DL rilancio, Ciaburro: Governo respinge emendamenti su infortuni lavoro dei medici

“Il Governo ha respinto tutti gli emendamenti al decreto Rilancio presentati da Fratelli d’Italia, compreso quello da me sottoscritto a prima firma, tendenti a creare una “corsia di attenzione” per gli “infortuni sul lavoro” dei medici di base, dei farmacisti e degli altri operatori della sanità, liberi professionisti e non coperti dall’assicurazione INAIL.
Il Sottosegretario Laura Castelli, nel respingerli, ha dichiarato che queste categorie saranno “oggetto di un prossimo provvedimento del Governo”. Ci si chiede il perché questo Governo continui a rinviare provvedimenti cosi importanti. I medici di base e tutti gli operatori privati della sanità hanno dovuto acquistare a proprie spese i DPI. Sono stati in prima linea nella battaglia al Covid, in tanti si sono ammalati, in molti hanno perso la vita ma dal governo non arriva nessun riconoscimento. Fratelli d’Italia continuerà la sua battaglia per garantire loro quello che meritano”.
