Pnrr: grazie a governo Meloni Italia principale beneficiario dei fondi

“Abbiamo fatto buon uso degli oltre 220 miliardi di euro del Pnrr. La relazione del ministro Foti ha dato ragione alle buone pratiche del governo Meloni sugli investimenti e sulla spesa avvenuta negli ultimi due anni e mezzo. L’Italia è il principale beneficiario dei fondi, sin qui è la nazione che ne ha ricevuti di più. Lo dicono i numeri dei trasferimenti ma anche le opere che iniziano a realizzarsi sui territori. Siamo oltre il 72%, contro una media europea ferma al 41%. La Spagna ad esempio è ferma alla quinta rata ed ha solo ricevuto il 30% dell’importo totale. L’Italia ha raggiunto il 44% degli obiettivi da centrare rispetto agli altri Stati membri che sono al 28%. È chiaro che bisognerà migliorare nella spesa, ma i risultati raggiunti dimostrano quanto sia stato efficiente ed efficace il lavoro del governo negli ultimi due anni”.
Lo dice il deputato di Fratelli d’Italia Mariangela Matera in risposta alla relazione presentata da Tommaso Foti, ministro per gli Affari europei, il Pnrr e le politiche di coesione durante il question time.
