Riforma, Mollicone: Da Renzi e Boschi luddismo di Governo fuori controllo. Presidenzialismo autoritario, senza democrazia

NIENTE TETTO PER LE TASSE IN COSTITUZIONE CONFERMA LA VERA IDENTITÀ DEL PREMIER ABUSIVO: CAMERIERE DEGLI EUROCRATI. 


 
Renzi e Boschi- con l’idiozia complice di Verdini e Alfano-  distruggono la struttura istituzionale dello Stato a colpi di maggioranza con una furia cieca che ricorda quella dei luddisti che distruggevano i luoghi e gli strumenti di lavoro.
 
Senza nessuna condivisione con la vera opposizione  e creando illusioni di una finta monocameralità che nei fatti non ci sarà la maggioranza approva un testo che esclude il tetto delle tasse- nostra storica proposta-  in Costituzione unico vero strumento per difendere il popolo italiano dalla morsa mortale degli eurocrati di cui il premier ha dimostrato, ancora una volta,  di servire come un “cameriere”.
 
False aspettative da un falso Presidente del Consiglio che vuole “sequestrare” il popolo italiano senza farlo votare e senza avere più il contrappeso costituzionale del Parlamento. 
 
Organizzeremo un’opposizione sempre più dura nelle piazze e nelle assemblee elettive per fermare questo disegno egemonico che viene da fuori e che vuole privarci della nostra libertà.
 
Federico  Mollicone, Responsabile comunicazione FDI AN.


