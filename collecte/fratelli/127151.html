Violenza sulle donne: domani conferenza stampa di Fdi alla camera


Istituire Garante nazionale per la tutela dei diritti delle vittime di reati
“In vista della giornata mondiale contro la violenza sulle donne la conferenza stampa ha l’obiettivo di sensibilizzare tutti i parlamentari per un accordo trasversale che porti all’approvazione della proposta di legge a mia prima firma che prevede misure per garantire un’assistenza specifica alle vittime di reato. E’ necessaria l’istituzione di un apposito organo che promuova i loro diritti in stretta collaborazione con il Ministero della giustizia. Le vittime troppo spesso sono abbandonate dallo Stato, nell’affrontare le conseguenze personali e sociali del reato subito e i lunghi procedimenti penali per ottenere giustizia. Con questa proposta di legge vogliamo colmare l’assenza di politiche specifiche a sostegno di queste persone che si trovano in una posizione di grande fragilità.”.
È quanto dichiara il deputato di FDI, Walter Rizzetto, che ha presentato la proposta di legge per l’Istituzione del Garante nazionale per la tutela dei diritti delle vittime dei reati intenzionali violenti.
