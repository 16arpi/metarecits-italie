Giustizia, Rampelli: Spending review per tagliare sprechi e privilegi&#8230;

…NON SERVIZI AI CITTADINI. “No alla soppressione della Corte d’Appello di Potenza” . “La riforma della giustizia non può basarsi su criteri economistici:
  
 la revisione della spesa deve colpire sprechi e privilegi, non i servizi ai cittadini, come rischia di capitare anche con la soppressione della Corte di Appello di Potenza che potrebbe per essere accorpata a quella di Salerno”. È quanto denuncia il capogruppo di Fdi-An Fabio Rampelli che prosegue: “Un taglio di questo tipo sarà direttamente a carico dei cittadini lucani che dovranno sobbarcarsi i costi per raggiungere Salerno che dista da Potenza 100 chilometri e da Matera ben 200. Mentre la Corte di Appello di Salerno sarà oberata di nuove cause appesantendo il ritmo dei processi in corso, già notevoli. Non è questa la riforma della giustizia che attendiamo dal ministro Orlando”.
“Velocizzare i tempi di quella civile e penale – ha concluso Rampelli – non ha niente a che vedere con la soppressione di presidi di legalità in regioni già scarsamente tutelate dallo Stato centrale”.
Roma, 26 agosto 2014
