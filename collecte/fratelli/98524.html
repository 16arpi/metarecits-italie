Consultazioni, La Russa: Proseguono spedite, perchè non c&#8217;è nulla di cui parlare

“Ci hanno comunicato che le consultazioni di Fdi-An con il presidente Renzi sono state anticipate dalle ore 13.45 alle ore 13. Evidentemente i colloqui procedono spediti, probabilmente non c’è nulla di cui parlare”.

Così Ignazio La Russa, deputato di Fratelli d’Italia-Alleanza Nazionale intervenendo alla trasmissione “L’Aria che tira”.
“Mentre la maggioranza del Nazareno – ha concluso La Russa – continuerà a fare gli identikit del nuovo Presidente della Repubblica, noi di Fratelli d’Italia da giovedì in piazza Montecitorio faremo votare simbolicamente i cittadini perchè è questo il metodo che riteniamo corretto: devono essere i cittadini ad eleggere il Capo dello Stato e non i partiti”.
