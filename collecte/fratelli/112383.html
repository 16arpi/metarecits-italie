Seggiolini salva-bebè, FdI: Nessuna risorsa per attuare la legge Meloni. Governo mantenga promesse

«Oggi in Commissione Trasporti ho chiesto al Governo dove siano le risorse promesse per gli incentivi all’acquisto dei dispositivi Salva-bebè previsti dalla legge Meloni e promessi dal ministro Toninelli. Nessuna risposta. Lo diciamo chiaro da subito: senza incentivi questa legge di civiltà graverebbe sulle famiglie. Inaccettabile! Il governo mantenga le promesse e metta i soldi nel primo provvedimento utile!».
Lo ha dichiarato il deputato di Fratelli d’Italia e capogruppo in commissione Trasporti Carlo Fidanza.
