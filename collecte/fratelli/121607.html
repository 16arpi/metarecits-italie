Roma, Trancassini: Da Raggi sciatteria o cattiveria verso commercianti

Apre Ztl quando chiudono negozi
 
“Rispetto alla grave situazione del commercio e dell’economia del centro storico di Roma la sindaca Raggi dimostra una cattiveria che va oltre ogni limite: gli accessi della ZTL si aprono esattamente alle ore 18:00 contestualmente alla chiusura di tutte le attività di ristorazione, mentre vengono calate le serrande di bar e ristoranti i cittadini possono finalmente entrare in un centro storico deserto. A questo si aggiunge la domenica ecologica indetta per il 15 di novembre, un colpo di grazia in questa già grave situazione e rispetto ad una giornata che avrebbe potuto essere produttiva per le attività di Roma. Se non fosse cattiveria quella della Raggi, allora sarebbe sicuramente sciatteria di una bella addormentata al Campidoglio che con presunzione continua a lasciare inascoltate le richieste dei commercianti. Le consiglio di scendere dal Colle e verificare lei stessa quali siano i reali bisogno della città e giungendo alla conclusione che l’unica decisione sensata in questo momento è la revoca della giornata ecologica e l’apertura dei varchi della zona a traffico limitato”.
È quanto dichiara il deputato e coordinatore regionale di Fratelli d’Italia, Paolo Trancassini.
