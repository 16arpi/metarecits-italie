Manovra, Foti: incomprensibile sbandierata vittoria Pd su emendamento mai disposto

“Ribadisco che mi risulta abbastanza incomprensibile la sbandierata vittoria del Pd per un emendamento, ovvero la tregua fiscale, che si asserisce ritirato quando invece non è mai stato depositato. Evidentemente la legge di bilancio non è lo strumento idoneo per la finalità della misura di cui si parla. Questo non esclude che la norma in questione non sia inserita in un altro provvedimento e che possa trovare adeguata collocazione. Sarà la maggioranza a stabilire quale sia quella giusta”. 
Lo dichiara in una nota il capogruppo di Fratelli d’Italia alla Camera, Tommaso Foti.
