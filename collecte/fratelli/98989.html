Scuola, Meloni: Ministro Giannini incontra i precari&#8230;

…FDI-AN È AL LORO FIANCO. «Solidarietà agli 80 mila docenti precari della scuola, che non sono stati inseriti nelle graduatorie ad esaurimento e che Renzi vuole tagliare fuori dal piano straordinario di assunzione. Fratelli d’Italia è al loro fianco:…

chiederemo al ministro dell’Istruzione Giannini di attivare un tavolo con loro e di incontrarli. È necessario difendere i diritti di tantissimi lavoratori, che sono da tanti anni nella scuola italiana e che non possono essere cacciati a calci dopo decenni di lavoro. I diritti devono essere uguali ed è inaccettabile che ci siano diritti di serie A e diritti di serie B».
È quanto ha dichiarato il presidente di Fratelli d’Italia, Giorgia Meloni, nel corso del suo intervento al presidio organizzato a Montecitorio dai docenti precari della scuola.
