Salvamare, Rampelli: Approvato emendamento su riuso e tutela ambiente nelle scuole

“Decenni d’impegno ambientalista a destra hanno fatto conseguire un altro importante risultato: 
l’approvazione in commissione di un emendamento per promuovere la sensibilità ambientale e la tutela del mare nelle scuole. In particolare lavorare sul riuso costituisce un modo rivoluzionario per responsabilizzare i ragazzi ai valori del risparmio e della riconversione degli oggetti di casa. Ora è necessario calendarizzate con un urgenza e approvare velocemente la Pdlc per inserire la tutela dell’ambiente in Costituzione”.
È quanto dichiara il vicepresidente della Camera dei deputati Fabio Rampelli di Fratelli d’Italia, commentando l’approvazione dell’emendamento a sua firma all’art.5 al ddl salvamare all’esame della commissione Ambiente.
