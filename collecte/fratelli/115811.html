Manitalidea Spa, Silvestroni: Chiesta audizione dirigenti Ferrovie su mancato pagamento stipendi

“Ferrovie dello Stato non sta pagando lo stipendio a migliaia di dipendenti della società vincitrice di appalto Manitalidea Spa. Un fatto molto grave che necessita chiarimenti. Per questo ho richiesto che vengano convocati i dirigenti di Ferrovie in Commissione Trasporti per un’audizione informale con la speranza di poter fare luce sulla vicenda e addivenire a soluzioni congrue per tutti” lo dichiara in una nota il deputato e capogruppo di Fratelli d’Italia in Commissione Trasporti, Poste e Telecomunicazioni.
