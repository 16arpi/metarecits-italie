DL Sostegni Ter, Varchi: provvedimento nato vecchio e fuori dal tempo

“Fratelli d’Italia contesta il modo di procedere del governo con l’ennesima fiducia ingiustificata considerati i numeri del Parlamento che sono quelli della maggioranza più ampia che la storia parlamentare ricordi. Questa fiducia mortifica il ruolo delle Camere in spregio a quanto richiesto dal presidente Mattarella che ha invitato il governo a valorizzare l’attività del Parlamento sia quella propulsiva che quella emendativa. Il provvedimento in discussione è del 27 gennaio scorso ed era nato già vecchio, oggi, dopo due mesi, è ancora di più fuori dal tempo se si pensa per esempio al caro energia. Il governo continua a minare la stabilità della nazione con la mancanza di visione e di un orizzonte temporale che non consente ad imprenditori, lavoratori e famiglie di programmare alcunché”.

Così in Aula il deputato di Fratelli d’Italia, Carolina Varchi.
