Fiber, FdI: Grazie a noi Conte chiarirà in aula

“Fratelli d’Italia trascina in Aula il presidente del Consiglio Giuseppe Conte che martedì 5 novembre alle ore 19 sarà alla Camera per chiarire sul caso Fiber. La richiesta formale di Fratelli d’Italia a firma del presidente dei deputati Francesco Lollobrigida è stata inoltrata nella giornata di ieri a seguito della inconcludenza delle risposte del ministro degli Esteri Luigi Di Maio alla interrogazione a risposta immediata del vicecapogruppo Tommaso Foti. Grazie a Fratelli d’Italia e alle sue battaglie d’aula gli italiani potranno giudicare pubblicamente quello che a tutti appare come una vicenda quantomeno imbarazzante che riguarda il presidente del Consiglio”.
Lo dichiara una nota del Gruppo parlamentare alla Camera di Fratelli d’Italia.
