RdC, Ciriani: FdI votato &#8216;no&#8217;, è soltanto cambiale elettorale

“Fratelli d’Italia ha votato ‘no’ al decretone perchè fa male alla Nazione, incentiva l’assistenzialismo e il lavoro nero. Favorirà immigrati, delinquenti e nomadi, penalizzando gli italiani onesti e chi, a causa delle disastrose politiche economiche del governo, vive sempre più in povertà. Senza considerare lo scandalo dei 6mila navigator di cui ancora non sappiamo come e quando saranno assunti, a conferma che l’unico obiettivo di questo decreto è fare clientele. Fratelli d’Italia avrebbe voluto dare il suo contributo per migliorare questo provvedimento, ma l’atteggiamento di chiusura della maggioranza ce lo ha impedito. Proveremo di nuovo a farlo alla Camera, ma ora qui in Senato ribadiamo il nostro ‘no’ a quella che è soltanto una cambiale elettorale del M5S, che punta a riscuoterla alle prossime elezioni europee”. Lo dichiara il presidente dei senatori di Fratelli d’Italia, Luca Ciriani.
