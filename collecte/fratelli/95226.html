Piemonte. Energia, Ghiglia: Dl tutela 6 mila installatori

«Tutelati migliaia di installatori, 6 mila solo in Piemonte. Dal 1 agosto rischiavano di non poter più operare, ora riconosciuta l’esperienza maturata nel settore. Il decreto ha recepito completamente le istanze che la Regione Piemonte, in qualità di Coordinatore nazionale, aveva palesato in sede di Commissione Ambiente Energia relativamente agli installatori di impianti alimentati da fonti d’energia rinnovabili (FER). Abbiamo risolto ampiamente le criticità emerse tutti i soggetti con un titolo di formazione professionale o con esperienza tecnica nel settore sono ora assimilati alla qualificazione già in capo a laureati e ad alcune categorie di diplomati. Coloro che dal 1 agosto 2013 non avrebbero più potuto operare, potranno invece proseguire la propria attività, mentre chi vorrà intraprendere l’attività ex novo dovrà seguire appositi corsi. Si tratta di una vittoria importante 80 mila installatori sul tutto il territorio nazionale, 6 mila solo in Piemonte, grazie al riconoscimento dell’esperienza maturata nel settore, si vedono garantita la continuità operativa richiesta».
  
È quanto dichiara l’assessore all’Energia della Regione Piemonte, Agostino Ghiglia, in merito all’approvazione del decreto legge sulla prestazione energetica nell’edilizia approvato nell’ultima seduta del Consiglio dei Ministri.
Torino, 4 giugno 2013
