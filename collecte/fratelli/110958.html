Trentino, Meloni: FdI lavora per rilanciare lavoro, commercio e turismo e mettere autonomia a disposizione del territorio


“Pensiamo che sia arrivato il momento che il Trentino possa davvero rappresentare un modello per l’Italia intera. Questo significa mettere l’autonomia a disposizione del territorio e non a disposizione degli amici degli amici, come ha fatto in questi anni chi governava. Il lavoro di Fratelli d’Italia è un lavoro fatto per liberare gli artigiani, i commercianti, gli agricoltori, il turismo e le tante risorse inespresse finora per colpa dell’amministrazione di centrosinistra”.

Lo ha detto il presidente di Fratelli d’Italia Giorgia Meloni che questa mattina, insieme al senatore di Fratelli d’Italia Andrea De Bertoldi, ha partecipato a “Pomaria”, la tradizionale festa dedicata alla mela e alle eccellenze del Trentino organizzata a Cles.




























