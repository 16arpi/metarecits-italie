Migranti, Meloni: Vedo morti in mare e dico basta furia ideologica, unico modo per evitarle è blocco navale

«Guardo la foto di un bambino esanime che galleggia accanto al corpo della mamma morta. E dico basta. Basta con la furia ideologica di chi incoraggia le partenze per speculare sull’accoglienza. Perché queste vittime innocenti di una speranza tradita sono sulla coscienza di quelli che si sono girati dall’altra parte per non raccontare della tratta di esseri umani che è in corso nel Mediterraneo. Dico basta e chiedo interventi definitivi per bloccare queste tragedie. E l’unico modo per farlo è attivare un blocco navale al largo delle coste della Libia: impedire ai barconi di partire, impedire alle persone di morire, è l’unico modo. E chi dice no è complice di queste tragedie».
Lo dice il presidente di Fratelli d’Italia, Giorgia Meloni, in un video pubblicato sulla sua pagina Facebook.
Link al video:  https://goo.gl/W67GxZ
