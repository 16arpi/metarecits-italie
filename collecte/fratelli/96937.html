Sicurezza, Rampelli: Per expo 2015 assumere idonei

“Per garantire la buona riuscita dell’Expo 2015 sarebbe opportuno assumere quei giovani risultati idonei all’ultimo concorso piuttosto che indirne uno nuovo”. È quanto dichiara il deputato di Fratelli d’Italia-Alleanza nazionale Fabio Rampelli a sostegno della manifestazione organizzata oggi per sollecitare il ministro dell’Interno Alfano a rettificare la graduatoria finale, comprendendo coloro che sono risultati idonei a copertura delle esigenze legate all’Expo 2015.
  
“Basterebbe un decreto del ministro dell’Interno, così com’è stato fatto dalla Difesa tramite decreto dirigenziale. I nuovi da assumere, per essere effettivamente disponibili entro la data d’inizio dell’EXPO 2015, dovrebbero iniziare il corso di allievi agenti entro e non oltre aprile 2014. Viceversa, una nuova procedura concorsuale non farebbe in tempo per coprire le esigenze di sicurezza dell’evento”. 
“Ci auguriamo che- ha concluso Rampelli-  questa soluzione possa essere adottata per garantire la buona riuscita dell’Expo in termini di controllo del territorio e per incentivare l’occupazione tra le forze di Polizia, già così messe alla prova dai tagli del governo Renzi”. 
Roma, 23 aprile 2014
