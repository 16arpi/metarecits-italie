Inchiesta petrolio, Meloni: No a squallido gossip su vita privata Guidi

«La Guidi si è dimessa ed era il minimo che potesse fare. La magistratura dovrà appurare le responsabilità in questa squallida vicenda di compromissione costante tra il governo Renzi e i poteri forti. Noi continueremo a batterci perché vadano a casa al più presto. Tuttavia la vita privata di una donna e i colloqui con il suo compagno sono squallido gossip che nulla hanno a che fare con questa vicenda. Una cosa è la cronaca, altra è lo sciacallaggio mediatico. Bisognerebbe tornare ad avere senso della misura e umana pietà».
Lo scrive su Facebook il presidente di Fratelli d’Italia, Giorgia Meloni.
