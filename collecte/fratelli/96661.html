Renzi, Fidanza: Da tele-imbonitore a mero-esecutore

“Il tour europeo di Matteo Renzi si è concluso con un clamoroso nulla di fatto. Svestiti i panni del tele-imbonitore che pochi giorni fa prometteva soldi a destra e a manca, Renzi è tornato ad indossare quelli del mero esecutore delle volontà della Merkel e dell’Ue filo-tedesca”. Lo afferma Carlo Fidanza, capogruppo di Fratelli d’Italia – Alleanza Nazionale al Parlamento europeo.
  
“Nessuno sforamento del 3%, nessuna messa in discussione del Fiscal Compact, nessuna rinegoziazione del nostro contributo al fondo salva-Stati: d’altronde se Renzi avesse in animo di fare tutto questo oggi non sarebbe premier e non avrebbe Padoan come ministro dell’economia. L’assoluta continuità con Monti e Letta è nei fatti e anche nelle parole rassicuranti, sugli impegni da rispettare come sulla collaborazione con la Francia di Hollande: si è visto dove tutto ciò ci ha portato in questi anni”.
Roma, 18 marzo 2014
