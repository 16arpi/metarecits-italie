Immigrati, La Russa: Domani a Milano manifestazione &#8220;italiani scarpe rotte&#8221; con Giorgia Meloni

“Domani pomeriggio alle ore 18 a Milano, in via Padova, “zona simbolo di un’immigrazione incontrollata e spesso luogo di episodi di criminalità”, Fratelli d’Italia-Alleanza Nazionale, con il suo presidente Giorgia Meloni, organizzerà una manifestazione intitolata ‘Italiani scarpe rotte’. E’ la nostra risposta alla ‘Marcia delle donne e degli uomini scalzi’ che, proprio domani, vedrà scendere in piazza la sinistra italiana e i sostenitori del Governo Renzi, per supportare le politiche pro-immigrazione sempre e comunque”.
Lo ha annunciato il deputato di Fdi Ignazio La Russa, intervenendo al programma televisivo ‘L’Aria d’estate’ in onda su La7.
“Oltre a Giorgia Meloni e al sottoscritto – ha detto La Russa – saranno presenti i nostri consiglieri comunali e regionali e i dirigenti del partito. Ma l’invito è soprattutto rivolto a quei cittadini, e sono molti, che sono stanchi di questa situazione e che chiedono maggiore attenzione per gli italiani”.
