Immigrazione Roma, Meloni: Renzi, Alfano e Marino responsabili di surreale scontro sociale

«I responsabili dell’ennesima mattinata di scontro sociale nella periferia di Roma hanno nomi e cognomi precisi: Matteo Renzi, Angelino Alfano, Ignazio Marino. Si dovrebbero vergognare. Per questi signori l’emergenza immigrazione si risolve facendo entrare tutti gli immigrati e stipandoli in luoghi lontani dagli occhi, ovvero nelle già degradate periferie. E questo, non sfugge neanche a un bambino, genera tensione, rabbia e produce questa surreale guerra tra poveri. Per noi invece la soluzione è un’altra: basta sbarchi e valutare direttamente in Africa le richieste di asilo politico. Solidarietà ai cittadini del quartiere Casale San Nicola, scesi in piazza questa mattina per dire basta a tutto questo e solidarietà alle forze dell’ordine che per poche centinaia di euro sono costrette a difendere le posizioni scellerate di chi governa la Nazione e la città».
È quanto scrive su facebook il presidente di Fratelli d’Italia, Giorgia Meloni.
