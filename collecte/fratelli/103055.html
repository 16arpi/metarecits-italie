Città metropolitane, Rampelli: Raggi senza maggioranza, un sindaco della città metropolitana senza la fiducia dei rappresentanti dei comuni della provincia romana

“Le elezioni di secondo livello per il rinnovo del consiglio della città metropolitana si sono concluse e si conferma che senza ballottaggi i 5 stelle restano una minoranza. Ora il sindaco di Roma dovrà  governare il territorio dei 120 comuni dell’hinterland romano senza avere i numeri, anche se le ex province, tutt’altro che abolite, sono diventate organi poco democratici e con scarso dibattito politico.  Sarebbe meglio cancellarle oppure far decidere ai cittadini sindaco e consiglieri per salvaguardare la loro centralità nel processo democratico. Tuttavia le liste alternative alla Raggi hanno ottenuto 15 seggi su 24, mentre il M5S ne conta 9. Questo è un dato di fatto.  Fratelli d’Italia è primo partito tra coloro che sono alternativi sia alla sinistra che ai pentastellati, conquistando tre seggi e la prima posizione tra i non eletti, una conferma che segue il clamoroso risultato ottenuto alle comunali di Roma”. È quanto dichiara il capogruppo di Fratelli d’Italia-Alleanza nazionale alla Camera dei deputati  Fabio Rampelli.
