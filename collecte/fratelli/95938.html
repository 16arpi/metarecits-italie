Centrodestra, FdI incontra associazioni e sindacati, domenica presentazione manifesto &#8220;rifare l&#8217;Italia&#8221;

In occasione della presentazione ufficiale del manifesto di ‘Officina per l’Italia’, in programma domenica 17 novembre al teatro Sistina di Roma alle ore 10.30, Fratelli d’Italia ha dedicato la giornata di oggi al confronto con associazioni, sindacati, professionisti, mondo produttivo, ceti intermedi. I rappresentanti di Fratelli d’Italia Giorgia Meloni, Guido Crosetto, Fabio Rampelli e Marco Marsilio hanno ricevuto numerose delegazioni, tra le quali:
  
Abi, Alleanza Cooperative Italiane, Rete Imprese Italia, ConfApi, Confservizi, Confprofessioni, Organismo Unitario dell’Avvocatura Italiana, Forum del Terzo Settore, Ania, Confagricoltura, Cia, Coldiretti, Fai, Legambiente, Fare Verde, Italia Nostra, Forum Nazionale dei Giovani, Consiglio Nazionale degli Studenti Universitari, Associazione Nazionale Dirigenti e Alte professionalità della scuola, Coni, Coordinamento nazionale delle discipline sportive associate, Coordinamento nazionale degli Enti di Promozione sportiva.
Nel pomeriggio gli esponenti di Fratelli d’Italia hanno incontrato, inoltre, le delegazioni di Cgil, Cisl, Uil, Cisal, Ugl, Confasl, per parlare anche di legge di stabilità. Al colloquio ha preso parte, tra gli altri, il segretario Uil, Luigi Angeletti.  Mercoledì Fratelli d’Italia incontrerà una rappresentanza di Rete Impresa Italia.
«Abbiamo dato vita qualche mese con Fratelli d’Italia a ‘Officina per l’Italia’, un laboratorio politico e culturale finalizzato alla stesura di un manifesto per rifondare il centrodestra e per ‘rifare l’Italia’. Non abbiamo quella presunzione tipica della politica di avere tutte le risposte in tasca. Il confronto con la società è necessario e imprescindibile e per questo, nella settimana che ci separa dalla presentazione del documento, abbiamo voluto incontrare le associazioni e le categorie», ha spiegato il presidente dei deputati di Fratelli d’Italia, Giorgia Meloni.
Roma, 11 novembre 2013
