Marò, Rampelli: Governo faccia la sua parte e assicuri sostegno istituzionale

“Stamane il ministro della Difesa Trenta ha incontrato i due marò italiani accusati di aver ucciso due pescatori nel corso di una missione antipirateria al largo delle coste indiane nel 2012. Sono passati quasi 7 anni da quell’ingiusta e mortificante detenzione dei nostri fucilieri di Marina, Massimiliano La Torre e Salvatore Girone, e i governi precedenti che si sono succeduti hanno perso tutti faccia e credibilità. Come Fratelli d’Italia ci siamo sempre battuti sin da subito per la loro liberazione, così come abbiamo sostenuto la loro innocenza. Il prossimo 22 ottobre il Tribunale Internazionale deciderà chi, tra Italia e India, avrà la giurisdizione per poterli processare. Auspichiamo che fin da subito il governo giallo-verde si adoperi per fare la sua parte assicurando ogni intervento e sostegno istituzionale a loro fianco”.
E’ quanto dichiara in una nota Fabio Rampelli, vicepresidente della Camera e deputato di Fdi.
