Sovrana Bellezza va in vacanza e torna a Settembre

Il tempo è volato e siamo già alla vigilia delle vacanze.
In questi mesi Sovrana Bellezza ha esplorato nuove strade, incontrato personaggi straordinari e si è arricchita di storie avvincenti che raccontano la magnificenza delle arti italiane.
Lo scorso dicembre a Roma a Lo Zodiaco, alla presenza di un centinaio di ospiti, ha riunito in un convegno artisti, artigiani, imprenditori, giornalisti e politici per un confronto sulla promozione e la tutela della nostra bellezza nazionale.
Ne sono scaturite idee, proposte e iniziative che dovranno essere sviluppate e sostenute dalla politica, perché la politica è chiamata a dare risposte a un tema che è decisivo per la nostra Nazione.
Il progetto di Sovrana Bellezza sta diventando sempre più grande e coinvolgente e ha rafforzato in me la convinzione che la bellezza del nostro Paese sia uno strumento formidabile per la politica che deve utilizzarlo e trarne energia per riportare l’Italia allo splendore che merita.
Ne va della nostra economia ma più ancora della nostra identità.
Sono già al lavoro su nuove idee e a settembre ci saranno molte novità.
Vi racconterò tutto dopo le vacanze con l’entusiasmo di sempre.
