Immigrazione, Meloni: Governo schieri l&#8217;esercito per difendere confine FVG-Slovenia

“Il Friuli Venezia Giulia rischia di essere la “Lampedusa del Nord”: il flusso di immigrati clandestini attraverso la rotta balcanica non si è mai fermato e nell’ultimo periodo sta crescendo in modo preoccupante. Il confine orientale è da anni  un colabrodo, che non è presidiato a sufficienza e attraverso il quale passano indisturbati e senza controllo centinaia di irregolari di cui non sappiamo nulla. Con tutti i rischi, anche dal punto di vista della sicurezza e delle politiche anti-terrorismo, che l’Italia corre. Fratelli d’Italia chiede al Governo di intervenire immediatamente: schieri l’Esercito lungo il confine tra il Friuli Venezia Giulia e la Slovenia per bloccare questa invasione silenziosa e finora ignorata”.

Lo dichiara il presidente di Fratelli d’Italia, Giorgia Meloni.
