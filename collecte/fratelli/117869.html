Coronavirus, Baldini: Subito piano di pulizia di strade e marciapiedi

“Le amministrazioni locali provvedano immediatamente ad un piano straordinario di pulizia e disinfestazione delle città. Nei giorni in cui il Covid-19 si sta propagando velocemente occorre urgentemente una pulizia di strade e marciapiedi per evitare una nuova emergenza sanitaria. Soprattutto in alcune città, sempre più spesso vediamo in strada animali morti, come piccioni e topi, oltre alla immondizia che sempre più di rado viene raccolta. I sindaci non perdano ulteriore tempo, la salute dei cittadini va prima di tutto”.
Lo dichiara Maria Teresa Baldini, deputato di Fratelli d’Italia.
