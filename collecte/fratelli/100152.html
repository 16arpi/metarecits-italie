Terrorismo, La Russa: Solo cecità Renzi non coglie rischio Italia

SOLIDARIETÀ A UOMINI BASE GHEDI, PLAUSO A FORZE DELL’ORDINE. «Solo la cecità di Renzi e del suo Governo non riesce a cogliere il rischio quotidiano che sta vivendo l’Italia. Una deriva che, nel caso della notizia di oggi, ci porta addirittura a commentare l’arresto di immigrati “regolari” pronti a compiere stragi in Italia nel nome dell’Isis. C’è grande preoccupazione per le notizie che arrivano da Brescia ed esprimo sincera vicinanza al comandante Di Pietro e agli uomini della base militare di Ghedi. Un ringraziamento particolare lo rivolgo alle Forze dell’ordine che anche in questa occasione hanno dimostrato le loro indiscutibili capacità anche investigative. Ma agli uomini in divisa il Governo Renzi, pretendendo il supporto delle organizzazioni internazionali, deve fornire gli strumenti necessari per una lotta al terrorismo senza confini. A partire dal blocco navale, all’occupazione dei porti in Libia e dall’istituzione di campi profughi nelle coste africane».
È quanto dichiara Ignazio La Russa, deputato di Fratelli d’Italia-Alleanza Nazionale.
