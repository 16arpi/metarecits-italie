Governo, Rampelli: Ai ferri corti su global compact e manovra, meglio staccare la spina

“Mentre da giorni la maggioranza di governo non sapendo che fare sulla manovra blocca i lavori della commissione Bilancio, sul Global Compact pur di non prendere una posizione univoca sull’eventuale adesione dell’Italia all’accordo capestro che porterebbe un fiume di immigrati sulle nostre coste, M5S e Lega si rifiutano di venire in Aula, scappano davanti alle richieste di Fratelli d’Italia e imbavagliano il Parlamento. I nodi, anche quelli politici, prima o poi vengono al pettine e se ora gli alleati di governo sono sempre più ai ferri corti, fino a rendere ridicoli i lavori sulla finanziaria e imperscrutabile il destino sul Global compact, forse è meglio staccare la spina. Per il bene di tutti”.
E’ quanto dichiara in una nota Fabio Rampelli, vicepresidente della Camera e deputato di Fdi.
