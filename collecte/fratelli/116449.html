Fazzolari: Inaccettabile aggressione a studenti di destra. Lamorgese si attivi per punire responsabili

“Inaccettabile aggressione a Torino nei confronti di due studenti di destra da parte di un branco di vigliacchi estremisti di sinistra. Gravissime le modalità di esecuzione del pestaggio, avvenuto in gruppo con i volti coperti e utilizzando oggetti atti ad arrecare gravi lesioni. Quanto accaduto dimostra come l’estrema sinistra in Italia e nelle Università si senta in diritto violare ogni legge, sfruttando l’impunità garantita dal clima di omertà che ha sempre protetto i finti rivoluzionari di sinistra. Tutta la mia solidarietà ai ragazzi aggrediti e all’organizzazione Aliud con l’auspicio che il ministro dell’Interno Lamorgese intenda attivarsi immediatamente per individuare e punire i responsabili”. Lo dichiara il senatore di Fratelli d’Italia, Giovanbattista Fazzolari, responsabile nazionale del programma.
