Chico Forti: Meloni riesce dove tutti hanno fallito

“Grazie ad un intenso e discreto lavoro diplomatico del governo Meloni con quello americano e lo Stato della Florida, Chico Forti rientrerà in Italia. Siamo felici per il nostro connazionale, che dopo 24 anni potrà riabbracciare la sua famiglia e orgogliosi di questo risultato, frutto di un estenuante impegno che ha sempre visto in prima fila Giorgia Meloni e Fratelli d’Italia”. Lo dichiara Tommaso Foti, capogruppo di Fratelli d’Italia alla Camera.
“Il lavoro per il ritorno di Chico Forti in Italia rappresenta il senso di un impegno quotidiano ed incessante. E’ stata una promessa di cuore di Fratelli d’Italia e con quella stessa commozione non vediamo l’ora di accoglierlo.
Grazie al governo Meloni e all’indubbia capacità diplomatica, nonché di chi ha tenuto alta sempre l’attenzione, oggi viviamo un giorno atteso da tanto tempo. Il pensiero va ai famigliari, agli amici, a chi in questi anni non ha mai cessato di stare a fianco del nostro connazionale. A loro va il nostro abbraccio, la nostra gioia”, afferma Augusta Montaruli, vice capogruppo di Fratelli d’Italia alla Camera.
“La notizia dell’imminente rientro in Italia di Chico Forti ci riempie di gioia e di orgoglio. Gioia per Chico, per la sua famiglia e per tutti gli amici che in questi anni non hanno mai mollato. Orgoglio perché oggi l’Italia è finalmente apprezzata e rispettata nel mondo, grazie a una donna credibile e caparbia, che quando si prefigge un obiettivo non molla di un centimetro. Grazie Giorgia Meloni per questo nuovo straordinario successo!”, aggiunge in una nota il capodelegazione di Fratelli d’Italia al Parlamento Europeo Carlo Fidanza.
