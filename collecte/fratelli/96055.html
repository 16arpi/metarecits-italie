Hiv, FdI: Nasce comitato impegno sociale di Fratelli d&#8217;Italia


In occasione della Giornata Mondiale di lotta all’AIDS, nasce il Comitato Impegno Sociale di Fratelli d’Italia con lo scopo di promuovere la cultura della prevenzione e favorire un approccio integrato alla lotta contro il disagio e le dipendenze, unendo misure sanitarie e interventi sociali.
  
 
A Roma, come in Italia, si vede tristemente aumentare il numero di persone che contraggono l’HIV, soprattutto per via sessuale, anche in conseguenza della ridotta capacità di cogliere i rischi a causa dell’utilizzo delle droghe e dei sovradosaggi di alcol. Inoltre, è preoccupante la non percezione del rischio tra i giovani, che continuano ad avere rapporti non protetti e con una scarsa conoscenza del loro corpo, in assenza di qualunque indicazione verso una sessualità consapevole e sicura.
Mentre le Regioni spendono male 15 milioni di euro del Fondo Sanitario Nazionale e Roma Capitale azzera i fondi sulla prevenzione, il Comitato Impegno Sociale di Fratelli d’Italia chiede che si introducano progetti strutturati di educazione sessuale, nelle scuole medie inferiori e superiori, che non siano iniziative-spot per appagare la coscienza ma che abbiano l’ambizione di rendere consapevoli le giovani generazioni affinché si possa interrompere quanto prima il meccanismo di diffusione del virus che, troppo spesso, affonda le proprie radici nella mancata conoscenza
E’ quanto dichiara in una nota congiunta gli esponenti di Fratelli d’Italia Andrea De Priamo, Portavoce della Costituente Romana, e Maria Teresa Bellucci, promotrice del Comitato Impegno Sociale.

