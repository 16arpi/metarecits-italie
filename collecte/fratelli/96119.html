An, Scurria: Fratelli d&#8217;Italia unico erede del simbolo

“Con 290 voti a favore Fratelli d’Italia eredita un simbolo storico della destra italiana. La nostra intenzione non è di ricostruire un partito la cui storia, seppur bellissima, si è ormai conclusa ma di dare una casa a tutti quelli che provengono dalla nostra storia e che si sono sentiti ‘orfani’ negli ultimi anni.
  
 Noi vogliamo costruire un nuovo centro destra in grado di affrontare le sfide del futuro. Con la nascita di Fratelli d’Italia abbiamo avuto il coraggio di rischiare per le nostre idee e continueremo a farlo, arricchiti dalla tradizione di Alleanza nazionale, da cui molti di noi provengono.
 L’Europa e le prossime elezioni europee saranno l’occasione per mettere al primo posto i cittadini e l’interesse nazionale contro le burocrazie europee”.
 
E’ quanto dichiara l’eurodeputato di Fratelli d’Italia, Marco Scurria
 
Roma, 14 dicembre 2013
