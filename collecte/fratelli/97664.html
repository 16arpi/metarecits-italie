Reggio Calabria, Rampelli assiste allo sbarco: &#8220;Sul molo di Reggio&#8230;

…VA IN ONDA IL FALLIMENTO DI MARE NOSTRUM”. “Assistere dal vivo allo sbarco di 880 migranti di cui 42 affetti da scabbia e, purtroppo, una persona deceduta per cause ancora non accertate, suscita un sentimento di infinita compassione verso persone denutrite e disperate.

 Ma constatare nello stesso momento l’imponente dispiego di mezzi, reparto celere, carabinieri, vigili del fuoco, protezione civile, esercito, personale sanitario, autoambulanze del 118, gazebo, decine di pullman turistici noleggiati per lo smistamento degli stranieri, fa capire più di qualunque astratta considerazione quanto sia sbagliata l’operazione Mare Nostrum. Uno sforzo sostenuto quotidianamente dall’Italia che non risolve questo dramma e crea l’illusione a milioni di africani di poter replicare migliaia di altri viaggi della speranza, molti dei quali dagli esiti tragici. Ricordo, come cifra di un fallimento, che quest’anno abbiamo totalizzato il maggior numero di vittime accertate, cui vanno aggiunte migliaia di altre persone che sono finite in fondo al Mediterraneo senza che nessuno potesse nemmeno censirle”.
E’ quanto dichiara in una nota Fabio Rampelli, capogruppo alla Camera di Fratelli d’Italia-Alleanza Nazionale, recandosi nel porto di Reggio Calabria a constatare l’entità dello sbarco di stamane.
