Francia, Meloni: Successo Le Pen preludio europee, popolo si sente tradito da Europa e si riprende sovranità

«Il successo di Marine Le Pen in Francia è solo il preludio a quello che succederà anche in Italia e in tutta Europa. È la rivolta del popolo che si sente tradito da questa Europa, che dice basta all’euro e si riprende i propri diritti e la propria sovranità. Già dalle prossime europee di maggio sono sicura che saranno premiati i movimenti come Fratelli d’Italia-Alleanza nazionale, che prendono ordini solo dal popolo italiano e si rifiutano di prenderli dalle banche o dalla Merkel».
  
 
È quanto ha dichiarato il presidente di Fratelli d’Italia-Alleanza nazionale, Giorgia Meloni, interpellata dai giornalisti alla Camera.
Roma, 24 marzo 2014
