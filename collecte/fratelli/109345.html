Droga, Meloni: Governo inverta la rotta sulle politiche antidroga, da FdI risoluzione in Parlamento

«L’Italia è al secondo posto in Europa per consumo di cannabis e al quarto per uso di cocaina: una vera emergenza. Fratelli d’Italia ha presentato in Parlamento una risoluzione per chiedere al Governo Conte una radicale inversione di rotta, che preveda il potenziamento e l’ampliamento delle competenze del Dipartimento Politiche Antidroga a tutte le dipendenze patologiche e un’imponente campagna informativa e di prevenzione. Mentre i cattivi maestri della sinistra chiedono la legalizzazione della droga, Fratelli d’Italia difende il diritto delle persone di vivere una vita libera da ogni dipendenza».
Lo ha dichiarato il presidente di Fratelli d’Italia, Giorgia Meloni, a margine della campagna “Contro la droga, Viva la Vita” organizzata dal Modavi Onlus in occasione della XXXII Giornata Mondiale dedicata alla lotta alla droga.






































