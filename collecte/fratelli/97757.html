Droga, Meloni a Marino: Uccide il talento, non lo produce

«Un’altra perla del sindaco di Roma Marino: “Sono fortemente attratto dalle sostanze stupefacenti ma non ne ho mai utilizzata nessuna. Certo, vedendo il batterista dei Rolling Stones che a quasi 75 anni suona 2 ore e mezza con energia diventa difficile spiegare ai figli che le droghe non vanno usate”.

Al netto del fatto che certe volte sembra proprio che le droghe le usi, Sindaco, forse potresti raccontare a tuo figlio della fine tragica che – grazie alle droghe – hanno fatto ragazzi e ragazze con un talento straordinario. Raccontagli di Kurt Kobain, che si è sparato in faccia a 27 anni, o di Jimi Hendrix e Janis Joplin, morti di overdose sempre a 27 anni. Racconta a tuo figlio che la droga non produce talento, lo uccide. Esattamente come la superficialità per un politico. Non produce consenso, lo uccide».
È quanto scrive su Facebook il presidente di Fratelli d’Italia-Alleanza Nazionale, Giorgia Meloni.
