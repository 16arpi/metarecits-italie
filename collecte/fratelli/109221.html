Parlamento, Rampelli a Il Tempo: I dem cambiano regole per ottenere più posti

“I Dem cambiano regole per ottenere più posti” è quanto dichiara Fabio Rampelli, vicepresidente della Camera e capogruppo di Fratelli d’Italia, intervistato sulle colonne de Il Tempo al termine della riunione dei capigruppo di opposizione sulle commissioni di garanzia “c’è stata una proposta, avanzata da Forza Italia e avallata dal PD, per una suddivisione delle commissioni di garanzia tra i partiti più consistenti.”
“Questo è esattamente il contrario di quanto accaduto nella scorsa legislatura -ha aggiunto- l’impressione è che, a seconda delle convenienze, cambiano le regole del gioco.”
“Noi e Forza Italia ci siamo presentati al cospetto degli elettori il 4 marzo in coalizione -ha continuato- quindi abbiamo titolo e diritto per provare a costruire una proposta sulle Commissioni di garanzia.”
“Il Pd è rimasto disorientato -ha rimarcato- chiaro: ciò comporta il fatto che Forza Italia più FdI diventano la forza più importante dell’opposizione, sopravanzano il Pd e quindi hanno diritto di scelta, in buona sostanza”.
Sull’assegnazione del Copasir Rampelli ha specificato che “non abbiamo pretese. Riteniamo che tra le commissioni di garanzia che spettano alle opposizioni ci debba stare uno spazio per Fdi.”
Ha concluso rivendicando la posizione di opposizione al governo, puntualizzando che “non avendo votato la fiducia al governo, significa che non lo sosteniamo. Non avendo ministri, non avendo sottosegretari, significa che non lo sosteniamo. Sono tutte prove inoppugnabili. Dall’altro lato c’è soltanto la malizia di chi, nel volerci attribuire altro, pensa solo a spartirsi il bottino.”
