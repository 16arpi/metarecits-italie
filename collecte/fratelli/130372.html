Aborto, Leonardi: negato nelle Marche? Falso e infondato. Chi ci accusa lo provi con atti o si scusi

“L’accusa che nelle Marche sia negato il diritto di abortire è falsa e infondata. In due anni di governo regionale di Fratelli d’Italia non è stato promosso alcun atto che vada contro la Legge 194 o che modifichi il diritto di accesso all’IVG e chi oggi nel mondo della politica grida allo scandalo dovrebbe ben sapere che non sono le Regioni bensì lo Stato ad avere la competenza normativa a riguardo. Chi oggi arriva addirittura ad affermare che nelle Marche sia stato negato l’aborto deve prima provarlo con degli atti, che però non esistono, altrimenti dovrebbe scusarsi e raccontare la verità ai cittadini”. 
Questo quanto dichiara Elena Leonardi, Coordinatore regionale di Fratelli d’Italia Marche e Presidente della Commissione Sanità del Consiglio Regionale delle Marche.
