Made in Italy, Corsaro: Aboliamo istituto mozioni, le riformulazioni&#8230;

…CONTINUE DEL GOVERNO LE DELEGITTIMA. “Le continue riformulazioni da parte dell’esecutivo degli atti d’indirizzo dimostra scarso rispetto delle decisioni dell’aula e delle posizioni dei deputati. Mai come oggi il governo ha riscritto riga per riga le mozioni presentate.
  
Se le mozioni devono diventare uno strumento attraverso cui il governo parla a se stesso, a questo punto economizziamo i tempi e aboliamole”. È quanto ha dichiarato il deputato di Fratelli d’Italia-Alleanza nazionale Massimo Corsaro intervenendo in aula per respingere le riformulazioni del governo sulla mozione a tutela del Made in Italy presentata dal capogruppo Fabio Rampelli. “Abbiamo detto no alla riformulazione del governo – ha spiegato Corsaro- perché non accettiamo che l’esecutivo si rifiuti d’intervenire sull’Organizzazione Mondiale del Commercio per tutelare i marchi dei Paesi d’origine, la qualità dei prodotti destinati ai consumatori”. “Questo disimpegno di Renzi e del suo governo in difesa del Made in Italy– ha concluso il deputato – la dice lunga sull’interesse nei confronti dei nostri prodotti di eccellenza”.
Roma, 10 luglio 2014
