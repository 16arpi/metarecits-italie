Morti discoteca, Meloni: Fare di tutto per conoscere cause strage e colpire eventuali responsabili

«Da italiana e da mamma rimango impietrita di fronte alla tragedia che ad Ancona, in un locale, trasforma un concerto in una vera e propria strage. Muoiono cinque adolescenti e una mamma, che presumibilmente si trovava lì per proteggere i suoi figli. Altri ragazzi, troppi, sono in ospedale, diversi in condizioni gravi. Prego per loro e per le loro famiglie. E spero che si faccia tutto ciò che è umano per conoscere le cause e colpire gli eventuali responsabili».
Lo scrive su Facebook il presidente di Fratelli d’Italia, Giorgia Meloni.
