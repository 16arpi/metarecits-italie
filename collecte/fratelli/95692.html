Siria, Cirielli: No a intervento, anche con ok ONU

“Il gruppo di Fratelli d’Italia ritiene che l’ipotesi di un intervento armato in Siria, anche indiretto con l’impiego delle nostre basi e del nostro spazio aereo, sia improponibile e scellerata. Per noi, neanche l’intervento dell’Onu sarebbe sufficiente per giustificare una guerra che sarebbe nefasta per la stabilità internazionale”. E’ quanto ha dichiarato oggi alla Camera Edmondo Cirielli, deputato di Fratelli d’Italia e membro dell’ufficio di Presidenza, durante il dibattito in Aula sulla situazione in Siria.
  
 
“Un intervento militare inoltre – ha continuato Cirielli – potrebbe mettere a repentaglio la sicurezza della comunità cristiana di Siria, sotto attacco da parte delle milizie fondamentaliste, mentre i nostri militari in Libano verrebbero catapultati in uno scenario di guerra. Invitiamo quindi il governo – ha concluso Cirielli – a non prevedere un nostro appoggio, neanche indiretto, a qualunque opzione militare”.
 
Roma, 11 settembre 2013
 
