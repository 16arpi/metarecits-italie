Covid, Bellucci: ormai è Green Caos

“L’accantonamento, durante l’esame del DL Covid in commissione Affari sociali, dell’emendamento che prevede l’eliminazione del Green Pass dopo il 31 marzo, presentato dalla Lega, conferma, a meno di una settimana dalle divisioni sul Milleproroghe, la scarsa compattezza di questa maggioranza. La proposta emendativa, sostenuta anche da Fratelli d’Italia è in linea con la posizione che abbiamo sempre sostenuto. FdI, sin dall’inizio, ha dichiarato di essere contro il Green Pass, uno strumento che genera confusione e nega libertà fondamentali. Abbiamo evidenziato con forza anche l’assurdità di prevederlo per due mesi oltre la fine dello stato di emergenza. La coalizione Draghi è ormai in preda a forze centrifughe sempre più forti con i partiti che ne fanno parte che procedono in ordine sparso, salvo poi compattarsi al momento del voto sulla questione di fiducia. La gestione delle misure restrittive e dei provvedimenti ad esse collegate sembra sempre più frutto dell’improvvisazione, ormai più che di Green Pass bisogna iniziare a parlare di Green Caos”.

Lo dichiara in una nota Maria Teresa Bellucci, deputato e capogruppo di Fratelli d’Italia in commissione Affari Sociali.
 
