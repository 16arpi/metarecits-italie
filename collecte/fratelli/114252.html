2 giugno, Meloni: M5s umilia Repubblica e forze armate. Basta: FdI chiede rispetto

“Con il movimento cinque stelle vengono umiliate tanto la Repubblica quanto le forze armate: il Presidente del Consiglio Conte dice ‘i militari vadano a fare propaganda per la pace nelle retrovie’, il ministro Trenta dedica la parata all’inclusione e addirittura il Presidente della Camera Fico dedica il 2 giugno ai rom e agli immigrati. Basta umiliazioni: Fratelli d’Italia chiede rispetto per la Repubblica e per le forze armate”.
Lo ha detto, interpellata dalla stampa, il presidente di Fratelli d’Italia, Giorgia Meloni, a margine di un evento organizzato da Fratelli d’Italia a Roma.
