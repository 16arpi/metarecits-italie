Libia, Meloni: UE propone blocco navale? Ancora una volta FdI aveva ragione

«Ora la UE propone un blocco navale in Libia. Quindi si poteva fare anche prima? Sono anni che Fratelli d’Italia propone di fare un blocco navale al largo della Libia per proteggere i confini italiani ed europei dall’immigrazione illegale di massa e da possibili infiltrazioni terroristiche. Ci hanno detto tutti che non si poteva fare perché “è un atto di guerra”. Ora però che la guerra sta scoppiando veramente, anche per l’ignavia europea, la UE pensa a un blocco navale per fermare l’arrivo di armi. Ancora una volta aveva ragione Fratelli d’Italia. Sia chiara una cosa: un eventuale blocco navale europeo dovrà fermare l’arrivo di armi in Libia ma anche e soprattutto la partenza dei barconi dal nord Africa».
Lo dichiara il presidente di Fratelli d’Italia, Giorgia Meloni.
