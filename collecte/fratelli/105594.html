Sanità, Rizzetto: Bene inizio lavori al San Michele di Gemona. Vigileremo sul prosieguo.

“Apprendo con soddisfazione che dopo l’ interrogazione da me presentata su sollecitazione di Enza Di Santolo al ministro della Salute Lorenzin, hanno dato inizio ai lavori di adeguamento per la sicurezza degli impianti dell’ospedale di Gemona del Friuli”. E’ quanto afferma il deputato di Fratelli d’Italia, Walter Rizzetto, che aveva denunciato il degrado e l’incuria  della struttura con richiesta di un intervento dei Nas. “Questa vicenda in ogni caso non si chiude qui. Un ospedale non deve arrivare alle condizioni di abbandono in cui si è ridotto quello di Gemona, ma è necessaria una manutenzione periodica”.
“Vigileremo sulla gestione dell’ospedale e sull’andamento dei lavori di risanamento -ha concluso Rizzetto-  affinché sia concretamente garantita ai cittadini del territorio una struttura sanitaria adeguata”.
