Barcaiuolo: auguri per i 100 anni dell’Areonautica militare, orgoglio italiano


È un onore partecipare alla solenne cerimonia militare per la celebrazione del centesimo anniversario della costituzione dell’Aeronautica Militare
Lo stemma dell’Aeronautica Militare, sormontato dall’aquila turrita, simbolo dei piloti militari, racchiude i distintivi di quattro squadriglie che, nel corso della 1ª Guerra Mondiale, si misero in luce per abilità, coraggio ed eroismo. Accompagna lo stemma il cartiglio con il motto “Virtute Siderum Tenus” che sintetizza il coraggio, la bravura ed il sacrificio di tutti gli Aviatori italiani.
L’Aeronautica Militare opera tutti i giorni per la sicurezza e la difesa del Paese e dei suoi cittadini, garantendo il controllo e la sorveglianza dello Spazio Aereo nazionale e di quello euro-atlantico ed euro-mediterraneo.
Un bagaglio di storia e tradizioni glorioso, costruito dalle imprese di uomini valorosi che, con passione, generosità e convinto orgoglio, hanno portato ovunque nel mondo il Tricolore e la Bandiera dell’Aeronautica Militare.

Le Frecce Tricolori dell’Aeronautica Militare italiana, inoltre, sono uno dei vanti nazionali e rappresentano l’orgoglio che unisce la patria, rendendo fiero ogni italiano di essere rappresentato dalla loro eccellenza nelle numerose manifestazioni in cui si esibiscono.
