Napoli, Meloni: retromarcia Sun è vittoria italiani, Governo serio pretenderebbe scuse ma noi non lo abbiamo

“Vittoria: il tabloid britannico “Sun” toglie Napoli dalla lista delle città più pericolose del mondo, insieme alla roccaforte dell’Isis Raqqa, Mogadiscio e Caracas.
Una retromarcia che arriva dopo le dure proteste, prime tra tutte quelle di Fratelli d’Italia, contro un pezzo diffamatorio e offensivo non solo per i cittadini di Napoli ma per tutti gli italiani.
Da registrare tuttavia il silenzio di Gentiloni e Alfano: avevamo chiesto un loro intervento formale col governo britannico ma sono rimasti muti. Un governo serio pretenderebbe le scuse ufficiali ma come ormai è noto l’Italia non ha un governo serio.
Ma noi la nostra dignità nazionale la difendiamo nonostante loro e siamo certi che anche il Sun abbia capito che nessuno può insultare l’Italia a piacimento.
#byebyeSun #Italiasovrana”
Lo scrive su Facebook il presidente di fratelli d’Italia Giorgia Meloni.
