Fondi Lazio, De Angelis: responsabilità tutte le forze politiche, ora rinnovare davvero

E’ ora di rinnovare la politica, e di farlo davvero. A cominciare dalla Regione Lazio. Il rapporto della Corte dei Conti sui ‘soldi ai gruppi regionali occultati’ in bilancio, con il ‘parere favorevole del Comitato di controllo contabile’, mette in evidenza le responsabilità di tutte le forze politiche, che da una parte incassavano i benefici della ‘anomalia contabile’ e dall’altra non vigilavano attraverso gli strumenti istituzionali preposti.  
Gli esponenti che oggi hanno dato vita a Fratelli d’Italia, denunciarono per primi, già all’indomani dell’esplosione dei casi Fiorito e Maruccio, le inadempienze del Co.re.co. Basta con le minestre riscaldate e con le finzioni, la politica va rinnovata davvero, senza paura.
E’ quanto dichiara il consigliere provinciale di ‘Fratelli d’Italia-Centrodestra nazionale’, Romeo De Angelis
