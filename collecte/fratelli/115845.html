Alitalia, Rampelli: Su revoca Atlantia non c&#8217;è da discutere. Governo trovi altro partner per rilancio compagnia


“Come volevasi dimostrare Atlantia vuole tenere sotto ricatto il governo attraverso il rinnovo della concessione autostradale, sulla cui revoca invece non c’è da discutere dopo i fatti del ponte Morandi e lo stato indegno in cui versano viadotti e gallerie italiane. Il governo si affretti a cercare un altro partner per il rilancio di Alitalia e, anzi, impedisca ai gestori degli aeroporti di mortificare la vocazione logistica di questi snodi di trasporto trasformando le aerostazioni in giganteschi centri commerciali circondati da parcheggi privati a rotazione”. 
 
E’ quanto dichiara in una nota Fabio Rampelli, vicepresidente della Camera e deputato di Fdi.
