Taglialatela: Lettieri capo degli sciacalli

“​A sentire parlare Lettieri di sciacalli viene proprio la pelle d’oca, tenendo conto che la sua principale attività imprenditoriale fino ad oggi si è basata proprio sull’acquisto di aziende in crisi industriale.
​Probabilmente Lettieri si augurava che la campagna elettorale ci distraesse, consentendogli l’acquisto del ramo d’azienda pubblico Alenia – Aermacchi, questa volta non per salvare una azienda in crisi, ma unicamente per rafforzare i suoi interessi economici e personali. Questa operazione è il risultato delle politiche sul lavoro del Governo Renzi che preferisce agevolare negli affari i propri amici piuttosto che tutelare le eccellenze pubbliche e gli interessi nazionali”​.
E’ quanto dichiara in una nota Marcello Taglialatela, deputato di Fratelli d’Italia – An, in risposta alle dichiarazioni di Gianni Lettieri sulla vicenda Atitech – Alenia.
