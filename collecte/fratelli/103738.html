Sky, Meloni: Governo e Campidoglio lavorino per evitare chiusura sede romana

“Roma ormai è allo sbando e nessuno è più disposto a investire sulla nostra Capitale. La notizia della scelta di Sky di chiudere la propria sede romana trasferendola a Milano con una perdita di occupazione diretta e nell’indotto è un ulteriore campanello di allarme su ciò che sta accadendo. Auspichiamo che la dirigenza Sky riveda questa decisione invitando tutte le forze politiche, a cominciare dal governo nazionale e comunale, a lavorare per questo”.
Lo scrive su Facebook il presidente di Fratelli d’Italia Giorgia Meloni.
