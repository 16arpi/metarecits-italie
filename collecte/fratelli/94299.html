Gallone-Totaro: Ok tetto livello tassazione per risolvere problemi italiani

La proposta lanciata oggi da Giorgia Meloni e Guido Crosetto di introdurre un limite percentuale massimo di pressione fiscale e un limite economico minimo di sopravvivenza inviolabile dallo Stato va nella giusta direzione per permettere agli italiani di vivere degnamente. È necessario rimettere al centro dell’azione politica i problemi concreti delle persone, che negli ultimi 13 mesi di governo Monti
  
 sono stati schiacciati dalla ricetta di austerità senza crescita del Professore. Ci auguriamo che tutte le forze politiche vogliano condividere questa proposta e costruire insieme a Fratelli d’Italia un percorso concreto per ridurre il peso della crisi economica su aziende e famiglie.
È quanto dichiarano Alessandra Gallone e Achille Totaro, capogruppo e vicecapogruppo al Senato di ‘Fratelli d’Italia – Centrodestra nazionale’.
