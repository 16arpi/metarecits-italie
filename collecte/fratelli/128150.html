Riforme: FdI lancia raccolta firme online per presidenzialismo

Sistema certificato anche sul sito
Prende il via sul sito www.presidenzialismo.it la raccolta firme per la proposta popolare di modifica costituzionale per l’elezione diretta del Presidente della Repubblica. Da oggi, oltre che ai gazebo allestiti da Fratelli d’Italia dove 25 mila italiani hanno già firmato in tutte le città, è possibile farlo anche online grazie al sistema di certificazione Spid.
«Elezione diretta del Capo dello Stato: una riforma della quale l’Italia ha bisogno – ha scritto su Facebook il presidente di FdI, Giorgia Meloni – Fratelli d’Italia vuole dare più potere agli italiani facendo scegliere loro direttamente il Presidente della Repubblica».

