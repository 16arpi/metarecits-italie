Ablyazov, Crosetto: Più serio e giusto presentare mozione di sfiducia su tutto l&#8217;esecutivo

«Ridurre tutta la vicenda Ablyazov al solo Alfano da parte di autorevoli esponenti del Pd mi ricorda la vecchia favola del lupo e dell’agnello. I fatti sono gravi e devono essere chiariti. Ma c’è il ministero dell’Interno, c’è la Farnesina, c’è il ruolo dei servizi. E quindi sarebbe serio chiedere un quadro complessivo che riguarda Alfano ma anche Bonino e soprattutto Letta. Se non poteva non sapere Alfano non potevano non sapere anche gli altri membri del governo coinvolti “per competenza”. Noi proponiamo all’opposizione di presentare una mozione di sfiducia sull’Esecutivo e non su una sola persona. E’ più serio ed è più giusto. E la voteremmo convintamente». 
È quanto dichiara il coordinatore nazionale di Fratelli d’Italia, Guido Crosetto. 
Roma, 17 luglio 2013
