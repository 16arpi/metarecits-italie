Italia-Usa, Foti: visita Meloni conferma ruolo protagonista nazione

“La visita negli Stati Uniti del presidente Meloni e il suo incontro con il presidente Biden confermano il ruolo da protagonista dell’Italia nello scenario internazionale e sanciscono la solidità dell’alleanza bilaterale e la profonda amicizia tra le due Nazioni. Un incontro atteso con impazienza dallo stesso Biden,come confermato nei giorni scorsi da John Kirby, direttore per la comunicazione strategica della Casa Bianca. Tanti i punti d’incontro e le sfide da affrontare insieme alla più grande potenza politica ed economica del mondo. Ricordiamo bene chi scommetteva sul rifiuto da parte delle principali cancellerie e presidenze internazionali nell’incontrare il presidente del Consiglio eletto dal popolo italiano, sperando nell’isolamento della nostra Nazione a livello mondiale. 
Sono, invece, le sinistre italiane ad essere isolate in Italia dagli elettori e, fuori dei confini nazionali, da quelli che vantavano essere loro alleati”. 

Lo dichiara in una nota il capogruppo di Fratelli d’Italia alla Camera, Tommaso Foti.

