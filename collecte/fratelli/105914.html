FdI, Donzelli: Censura facebook è attacco a libertà e democrazia

«La censura da parte di Facebook sul video di “Atreju” postato da Giorgia Meloni è un attacco alla libertà di espressione, un fatto gravissimo perché lede la libertà di manifestazione del pensiero e la democrazia in Italia». E’ quanto afferma il coordinatore dell’esecutivo nazionale di Fratelli d’Italia Giovanni Donzelli, commentando l’oscuramento da parte di Facebook del contenuto postato dal leader di Fratelli d’Italia.

«Essere patrioti al giorno d’oggi significa, in una nazione come la nostra dove ormai tutto sembra uniformarsi alle arroganti regole europee e internazionali – aggiunge Donzelli – riprendersi il diritto-dovere di stabilire che sul nostro territorio non sono concesse limitazioni per le opinioni espresse nell’ambito dell’informazione. Non possiamo accettare che il mondo dei social network decida arbitrariamente, e sulla base dei contenuti, quali partiti o opinioni accettare – conclude Donzelli – il governo di un Paese serio dovrebbe intervenire immediatamente».
