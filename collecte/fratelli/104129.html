Voucher, Rizzetto: Poletti ignora cosa significhi avere un&#8217;azienda o vivere d&#8217;impresa

“Il ministro Poletti esce con una delle sue tante tesi fantasiose. Rispetto all’utilizzo dei buoni lavoro propone di restringerne l’uso alle sole famiglie escludendo le aziende. Il problema non è questo, caro ministro. Il problema è l’uso distorto dello strumento e non il possibile utilizzo da parte delle aziende. Al solito il Poletti  si esprime malissimo per cercare di recuperare un minimo di credibilità a sinistra. Evidentemente non sa cosa significhi avere una azienda o vivere di impresa ai nostri giorni. Torni indietro su questa pessima mossa altrimenti non vi sarà nessun testo condiviso in commissione Lavoro”. È quanto dichiara il deputato di Fratelli d’Italia-Alleanza nazionale Walter Rizzetto, vicepresidente della commissione Lavoro.
