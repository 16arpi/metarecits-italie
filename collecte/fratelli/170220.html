Sanità: grazie a governo Meloni cresce accessibilità ai farmaci

“Un’accessibilità ai farmaci più semplice e veloce è una delle priorità indicate dal ministro della salute Schillaci. Oggi, per determinate categorie di pazienti è molto difficile poter accedere ad alcuni farmaci che sono nella disponibilità solo delle farmacie ospedaliere o di aziende sanitarie. Grazie al Governo ed al Sottosegretario Gemmato, adesso, sarà più semplice poter accedere a queste tipologie di farmaci che potranno, dunque, essere distribuiti direttamente in regime convenzionale attraverso le farmacie aperte al pubblico. Questa importante iniziativa avrà un impatto positivo nei confronti di tanti italiani, spesso anziani, che oggi hanno difficoltà ad accedere a farmaci fondamentali per potersi curare”. 
Lo dichiara il deputato di Fratelli d’Italia Beatriz Colombo.
