Carabinieri, La Russa: Italia le rende omaggio. Mio pensiero&#8230;

…AI CADUTI E AI FAMILIARI. “Nel giorno del suo 201° annuale di fondazione, l’Italia rende omaggio all’Arma dei Carabinieri, da sempre presidio di libertà e sicurezza e baluardo della legalità. Il mio pensiero va non solo ai tanti carabinieri caduti, in Italia e all’estero e ai loro familiari, ma anche ai tanti uomini e donne che in ogni stazione d’Italia, ogni giorno onorano la divisa e sono punto di riferimento costante dei cittadini. Al Comandante Generale dell’Arma Tullio Del Sette, giunga infine il mio personale apprezzamento, sincero e sentito, per quanto insieme ai suoi uomini fa per il bene della nostra Italia”.
Così Ignazio La Russa, deputato di Fratelli d’Italia nel giorno del 201° anniversario della fondazione dell’Arma dei Carabinieri.
