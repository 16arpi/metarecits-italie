Riforme, Rampelli: Sì a riforme buone, no a riforme mordi e fuggi&#8230;

…A BENEFICIO DELLE TELECAMERE. “E’ la prima volta che viene applicata la ghigliottina su un disegno di legge costituzionale che riforma radicalmente l’assetto delle nostre istituzioni.
  
Se alla Camera era inaccettabile usarla sul  Bankitalia, lo è ancora di più oggi al Senato,  che si sta macchiando di un’onta che resterà nella storia delle istituzioni democratiche.  Non si può esaurire la discussione solo attraverso i resoconti giornalistici. La sede per il confronto è quella parlamentare e dobbiamo prenderci tutto il tempo necessario per poter fare riforme buone, non riforme mordi e fuggi a beneficio delle telecamere”. È quanto dichiara il capogruppo di Fratelli d’Italia-Alleanza nazionale Fabio Rampelli durante il presidio davanti al Quirinale.
Roma, 24 luglio 2014
