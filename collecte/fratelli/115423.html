Crisi, Butti: FI come PD anche su manifestazione lanciata da Meloni

Bernini ha ancora qualche giorno per essere al nostro fianco e non a quello del Pd.
“Che tra  alcuni esponenti di Forza Italia e il Partito Democratico ci fosse una certa condivisione di idee ce ne eravamo accorti da tempo, sia noi che gli elettori del centrodestra ma che addirittura sia il presidente dei senatori di FI a bocciare la manifestazione davanti a Montecitorio annunciata da Giorgia Meloni per il giorno della fiducia mi lascia molto sorpreso. Può succedere che la Bernini abbia dimenticato che proprio una grande manifestazione voluta anche da Berlusconi diede il la’ nel 2006 ad una enorme dimostrazione di compattezza e forza politica contro l’allora governo Prodi, ma che le sue dichiarazioni siano così vicine a quelle di esponenti piddini che addirittura vorrebbero impedire la nostra manifestazione, dovrebbero far seriamente riflettere il presidente dei senatori di FI. Quel giorno, Fratelli d’Italia sarà in piazza insieme a migliaia e migliaia di italiani che non accettano l’inciucio Pd-M5S. Il presidente Bernini ha ancora qualche giorno per cambiare idea ed essere al fianco nostro e non del Pd”.
Lo dichiara Alessio Butti, deputato e componente dell’Esecutivo nazionale di Fratelli d’Italia.
