Piemonte &#8211; Assessore Marrone: &#8220;Accessibilità disabili, 4 milioni ai comuni&#8221;

4.320.000 milioni di fondi nazionali ai Comuni piemontesi per l’accessibilità delle persone con disabilità ad aree gioco, strutture sportive e semiresidenziali. Il neo-assessore della Regione Piemonte alle Politiche Sociali e alla Disabilità Maurizio Marrone presenta il fondo per l’inclusione:

“Diamo ai Comuni i fondi necessari per rendere accessibili a bambini e adulti con disabilità le aree gioco eliminando le barriere architettoniche, per attrezzare i laboratori di inserimento lavorativo, per rifornire le associazioni e società sportive di mezzi di trasporto adeguati ed attrezzature ed ausili come carrozzine e seggiolini: oltre quattro milioni per portare la vera inclusione sul territorio fino alle comunità più piccole” dichiara l’assessore Marrone. 

Il provvedimento, studiato insieme ad ANCI Piemonte, ANPCI Piemonte e con il Coordinamento regionale degli Enti gestori delle funzioni socio-assistenziali, prevede in particolare:
2 milioni di euro acquistare supporti digitali, arredi e dotazioni strumentali al fine di migliorare il servizio offerto attualmente dai laboratori. 
1,8 milioni per fornitura e posa di singole attrezzature sportive e di ausili per la pratica degli sport sia a livello agonistico che non agonistico; la fornitura di ausili (es. carrozzine, seggiolini, ecc.) tali da favorire l’avvicinamento allo sport da parte delle persone con disabilità; l’acquisto o noleggio di mezzi attrezzati per il trasporto delle persone con disabilità e della specifica attrezzatura sportiva. 
Ed infine 470mila euro per il superamento delle barriere architettoniche ai fini dell’accessibilità e messa in sicurezza dell’area giochi, ai sensi della normativa vigente; la fornitura e posa di singoli elementi (p.es. mancorrenti, segnaletica, ecc.) necessari a garantire la fruibilità dell’area da parte di bambini con disabilità; la fornitura e posa di giochi fruibili da bambini con disabilità.
