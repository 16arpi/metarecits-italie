Israele, Cirielli: Il Governo italiano condanni minacce Khamenei

“Il Governo italiano prenda subito posizione a difesa dello Stato di Israele”. Lo dichiara il Questore della Camera e membro della commissione affari esteri Edmondo Cirielli (FdI): “Le gravi minacce  della Guida suprema iraniana Ali Khamenei sono molto pericolose e non possono essere sottovalutate . Così come preoccupano le intimidazioni dei Pasdaran iraniani che vorrebbero “liberare” Gerusalemme  eliminando quello che definiscono “virus Israele”. Parole – sottolinea Cirielli –  che confermano una minaccia concreta verso una Nazione con cui l’Italia deve dimostrare non solo a chiacchiere ma con atti concreti la storica amicizia. Il ministro Di Maio e il presidente Conte condannino quanto sta accadendo in Medio Oriente. Bisogna schierarsi immediatamente per ribadire il diritto all’esistenza  del popolo israeliano ed intervenire prima che sia troppo tardi e siano  compromesse le possibilità di pace ” conclude Cirielli 
