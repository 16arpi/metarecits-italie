Roma, Cirielli: Salvini blocchi invio Esercito per buche di Roma. La Raggi si dimetta per manifesta incapacità

“Lancio un appello al ministro dell’Interno Matteo Salvini e alla Lega affinche difendano la dignità e l’onore delle forze armate italiane, bloccando lo scellerato emendamento alla manovra, approvato al Senato, che assegna al Genio militare il compito di affrontare l’emergenza buche a Roma, che l’amministrazione M5S, eletta e scelta dai romani per governare, non riesce a risolvere”. E’ quanto afferma in una nota Edmondo Cirielli, Questore della Camera dei Deputati e parlamentari.
“E’ stato superato il limite: le forze armate meritano rispetto. L’Esercito in tanti casi è stato sollecitato a intervenire in compiti di ordinaria amministrazione come nelle emergenze rifiuti. Ma è impensabile, che nel caso di Roma i militari possano svolgere una funzione suppletiva rispetto all’amministrazione Raggi che si mostra sempre più incapace e inaffidabile” sottolinea il Questore Cirielli.
“Se il sindaco Virginia Raggi non è in grado di garantire un minino di vivibilità, ed è costretta ad affidarsi alle forze armate per rattoppare le buche in violazione peraltro di ogni forma di gara pubblica prevista dal codice degli appalti, si dimetta per manifesta incapacità” –  conclude Cirielli
