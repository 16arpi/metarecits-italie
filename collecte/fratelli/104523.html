L. elettorale, Meloni: Se Renzi vuole togliere capilista bloccati dica ai suoi di fare modifica in Parlamento, FdI pronto a votare

«L’ultima puntata della manfrina Pd sulla legge elettorale è andata in onda ieri sera: Renzi ha detto che vuole cancellare i capilista bloccati. È difficile credere alla sua faccia di bronzo ma se l’ex segretario Pd volesse fare sul serio non deve fare proclami in tv: alzi il telefono e dica ai suoi parlamentari di votare oggi stesso la modifica della legge elettorale in Parlamento. Noi di Fratelli d’Italia siamo pronti a votare con lui. Perché delle chiacchiere utili solo per riempire giornali e talk show e allungare la vita del quarto governo di fila non scelto dal popolo non ne possiamo più».
È quanto scrive su Facebook il presidente di Fratelli d’Italia, Giorgia Meloni.
