Rigenerazione urbana: fondi siano impiegati per sviluppo non per opportunità politiche

“Quello della rigenerazione urbana non deve diventare un tema assistenziale, ma deve essere affrontato come l’attenzione e la valutazione di un territorio. Anche il presidente dell’Anci Decaro solo oggi si accorge dei criteri e delle procedure sbagliate nell’assegnamento dei fondi. Ci chiediamo dove fosse finora. Ben venga la destinazione di ulteriori 900 milioni per progetti di rigenerazione urbana, però chiediamo attenzione al governo affinché si consideri il merito che deve tornare ad essere l’elemento centrale delle valutazioni nella società italiana. Per questo chiediamo che tutte le risorse vengano impiegate non per opportunità politiche ma per opportunità di sviluppo nei territori”.

Lo dichiara Marco Osnato, capogruppo di Fratelli d’Italia in commissione Finanze.
