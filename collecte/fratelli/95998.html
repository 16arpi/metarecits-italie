Imu, Meloni: Non stupisce gioco tre carte, ma chi voleva abolirla e oggi gioca per aumento

«Lo slittamento della cancellazione della seconda rata dell’IMU non mi stupisce perché il gioco ormai è noto ed è quello delle tre carte. Da due anni la stessa identica maggioranza continua a produrre provvedimenti per non far capire agli italiani che le tasse sulla casa non solo sono confermate: aumentano addirittura. Mi stupisce, invece, per quelli che oggi votano questi provvedimenti dopo aver fatto la campagna elettorale dichiarando che avrebbero abolito la tassa sulla prima casa e restituito i soldi dell’IMU».
  
È quanto ha dichiarato il presidente dei deputati di Fratelli d’Italia, Giorgia Meloni, interpellata dai giornalisti alla Camera.
Roma, 21 novembre 2013
