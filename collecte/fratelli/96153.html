Elezioni CAL Lazio, Marsilio: Grande affermazione di Fratelli d&#8217;Italia

“471 consiglieri comunali scelgono nel Lazio la lista che fa riferimento a Fratelli d’Italia e all’Officina per l’Italia ed eleggono tre consiglieri nel Consiglio delle Autonomie Locali. A meno di un anno dalla sua nascita, il partito guidato da Giorgia Meloni segna un risultato molto importante. Il voto (espresso per fascia di popolazione) ha visto nei comuni con popolazione superiore ai 15000 abitanti Fdi al 13,5%, il centro sinistra ottenere il 49%, mentre la lista che sommava Ncd, FI e UDC ha ottenuto il 37,5% . Ancora migliore il risultato nei comuni tra i 5000 e i 15000 abitanti nei quali FDI tocca il 16,7%, che diventa il 17% nei comuni con popolazione inferiore ai 5000 abitanti. Vengono eletti per la lista ‘Territorio e Partecipazione Popolare’ vicina a Fratelli d’Italia e all’Officina per l’Italia, Alfio Tangredi di Fonte Nuova, Claudio Crocetta di Lariano e Luisa Piacentini di Marano Equo.


Grazie alla presenza della nostra lista, il centrodestra supera complessivamente la lista di sinistra, registrando una maggioranza numerica nella ‘seconda camera’ della Regione Lazio, della quale la giunta Zingaretti farà bene a tenere conto.  

E’ quanto dichiarano Marco Marsilio, portavoce regionale di Fratelli d’Italia, e Francesco Lollobrigida, che ha coordinato la presentazione della lista ‘Territorio e partecipazione popolare’.

 

Roma, 20 dicembre 2013

