USA, Meloni commenta discorso Trump a CPAC: Taglio tasse, difesa delle imprese e investimenti è ricetta che piacerebbe portare anche in Italia (video)

“Nel suo appassionato intervento alla Conservative Political Action Conference, Donald Trump rivendica soprattutto i risultati economici: la sburocratizzazione, il taglio delle tasse, gli investimenti pubblici, la difesa delle imprese americane che hanno portato nel 2018 gli Stati Uniti a crescere del 2,9 per cento. Una ricetta economica che ci piacerebbe poter portare anche in Italia ma purtroppo il nostro governo fa l’esatto contrario”.
Lo ha detto a Washington il presidente di fratelli d’Italia, Giorgia Meloni, nel corso dell’intervento alla CPAC del presidente americano Donald Trump. Alle 20.55 ore italiane la Meloni salirà sul palco per parlare di Europa, Venezuela, sovranità e democrazia.

