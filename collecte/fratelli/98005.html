Sicurezza, Meloni-Cirielli: Basta attacchi alle forze dell&#8217;ordine&#8230;

…GOVERNO RIFERISCA IN AULA. «E’ ormai un gioco al massacro. Al massacro di chi, ogni giorno, e’ chiamato a garantire l’ordine pubblico e la sicurezza delle nostre città.

I gravi episodi di queste settimane, da ultimo gli scontri a Bagnoli nel corso dei quali sono rimasti feriti decine di agenti, impongono al Governo una riflessione seria. Basta attacchi alle donne e agli uomini delle Forze dell’Ordine, basta con il silenzio assordante del Governo che è incapace di difendere i servitori dello Stato». E’ quanto dichiarano Giorgia Meloni ed Edmondo Cirielli, di Fratelli d’Italia-Alleanza Nazionale.
«Fratelli d’Italia-Alleanza Nazionale chiede al Governo di venire a riferire in Aula per sapere cosa intende fare per tutelare adeguatamente gli appartenenti al comparto sicurezza-difesa. Quali misure intende predisporre, sia per i mezzi di protezione che per le modalità di intervento e soprattutto quali normative saranno adottate per punire i violenti nel corso delle manifestazioni pubbliche? Basta con gli spot e gli annunci. E’ il momento dei fatti».
Roma, 8 novembre 2014
