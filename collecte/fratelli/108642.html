Governo, Ferro: Nel contratto scarsa attenzione a sud e lavoro

“Da una prima lettura dell’ultima versione del contratto di governo M5S-Lega pubblicata in queste ore dai media emerge lapalissiana la scarsa attenzione verso lo sviluppo del Mezzogiorno e le poche idee per il mondo del lavoro. C’è davvero poco dunque del programma di centrodestra, a partire da quella proposta di Fratelli d’Italia relativa alla deduzione del costo del lavoro per le imprese ad alta intensità di manodopera. Dopo le tante bozze uscite, aspettiamo la versione definitiva nella speranza che almeno in quest’ultima ci siano proposte serie che consentano al Sud di crescere e competere con il nord Italia e l’Europa”.
 
È quanto ha dichiarato Wanda Ferro, deputata di Fratelli d’Italia.
