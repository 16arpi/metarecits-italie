FdI: Al via fase di riorganizzazione interna, organismi territoriali rivisti&#8230; 

…A PARTIRE DA VENETO E LIGURIA. «Sulla base delle indicazioni emerse nel corso della sua Direzione nazionale e a due anni dalla nomina delle costituenti regionali e provinciali del movimento, Fratelli d’Italia apre una fase di riorganizzazione interna. Verranno azzerati gli organigrammi territoriali, per essere rivisti sulla base del consenso e del radicamento verificabile anche dal numero di adesioni al movimento. Le tante aggregazioni e le ulteriori nuove sfide che abbiamo davanti richiedono il massimo possibile di efficienza. Si parte dal Nord, con il Veneto e la Liguria».
Lo comunica il Dipartimento Organizzazione di Fratelli d’Italia.
