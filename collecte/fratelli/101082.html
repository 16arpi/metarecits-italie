Bagnoli, Taglialatela: Sull&#8217;ammanco di 50 milioni di euro presenterò esposto procura della Repubblica e nuova interrogazione


“Sulla vicenda dell’ammanco in bilancio dei 50 milioni di euro destinati al Comune di Napoli per la bonifica di Bagnoli presenterò un esposto alla Corte dei Conti per verificare se siano stati commessi reati di tipo contabile ed uno alla Procura della Repubblica per accertare di chi siano eventuali responsabilità penali.
Invierò, inoltre, una nota ufficiale all’Assessore Comunale al Bilancio Salvatore Palma e presenterò una nuova Interrogazione Parlamentare al Ministro dell’Economia e delle Finanze ed al Ministro per la Pubblica Amministrazione per avere chiarimenti su di una questione che come Fratelli d’Italia-Alleanza Nazionale abbiamo sollevato già dallo scorso mese di agosto”, è quanto scrive sulle sue pagine social il Parlamentare di Fratelli d’Italia – An Marcello Taglialatela annunciando battaglia su di una vicenda su cui lo stesso Deputato aveva acceso i riflettori già dallo scorso agosto.

“Uno dei motivi per cui il Sindaco De Magistris non voleva la presenza del Commissario è perché intendeva nascondere quello che è un vero e proprio buco di bilancio.
Nel dicembre 2011 il comune ha incassato i 50 milioni per bonificare l’area di Bagnoli – Coroglio di cui non si trova più traccia”, ha concluso il Deputato napoletano di Fdi-An.

