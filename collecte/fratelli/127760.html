Immigrati, Delmastro: dati Frontex fotografano fallimento Lamorgese

“Non c’è pace per il ministro Lamorgese! Anche Frontex, infatti, con i dati sugli illegali in Europa, fotografa in termini impietosi, il colossale fallimento del Ministro dell’Interno. Gli ingressi dal Mediterraneo aumentano dell’83% e l’Italia, per quanto vergognosamente abbandonata al suo destino dall’Europa, si rileva il ventre molle del contrasto all’immigrazione clandestina. Frontex sembra assegnare il premio del “gran giro del campionato degli sbarchi illegali” al nostro ministro dell’Interno. Sino a quando la migliore Lamorgese potrà proseguire imperterrita, di fallimento in fallimento, senza porsi dignitosamente il tema della opportunità di abbandonare un dicastero che non è proprio pane per i suoi denti?”
Lo dichiara Andrea Delmastro, deputato e capogruppo di Fratelli d’Italia in commissione Esteri.
