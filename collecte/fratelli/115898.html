Migranti. La Pietra: Accordo di Malta soltanto propaganda. Italia di nuovo lasciata sola in Ue

“Avevamo detto che la montagna aveva partorito un topolino, e che gli entusiasmi di Conte non erano fondati ma soltanto propaganda. Purtroppo, per l’Italia, avevamo ragione. Ad oggi solo tre paesi, Portogallo, Lussemburgo e Irlanda hanno dato un via libera pieno all’accordo. Francia e Germania, come al solito non si sono ancora espresse, dimostrando nei fatti la loro visione di Europa. Occorre una posizione decisa e determinata dell’Italia, che imponga il blocco navale impendendo le partenze e le morti in mare, che purtroppo sono proprio la conseguenza di un atteggiamento debole che spinge migliaia di persone ad attraversare il Mediterraneo su mezzi di fortuna e in balia della malavita. Blocco navale, come più volte richiesto da Fratelli d’Italia, e non una ridistribuzione che non risolve il problema. Ma tutto questo non è possibile con un governo debole e succube delle politiche imposte da Francia e Germania”. Lo dichiara il senatore di Fratelli d’Italia, Patrizio La Pietra.
