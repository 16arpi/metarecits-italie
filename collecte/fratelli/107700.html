Carlo Ciccioli: Basta perdite di tempo, la regione Marche vuole ripartire

“La Regione Marche, così come altre aree del paese colpite dal sisma, sta ancora aspettando il momento per poter ambire ad un rilancio concreto del territorio. Quest’oggi insieme a Giorgia Meloni e agli altri candidati di Fratelli d’Italia abbiamo deciso di presentarci al teatro “Pala Folli” di Ascoli Piceno per dare un segnale forte che dal 5 marzo si trasformerà in una concreta azione di governo. Non è possibile che con queste leggi si possa sfrattare in poco tempo nonna Peppina che si era costruita un tetto sotto cui stare e non si riesca a dare una sistemazione a centinaia di terremotati. Non possiamo perdere altro tempo, non dobbiamo lasciare soli i territori colpiti per non accelerarne lo spopolamento che rischierebbe di portarli in un’irrisolvibile depressione economica ed occupazionale.”
Questo è quanto dichiara Carlo Ciccioli candidato al Senato con Fratelli d’Italia nelle Marche.
