Ue, Meloni: FdI unici apertamente contrari a Von Der Leyen

“Fratelli d’Italia è al momento l’unico partito italiano che ha annunciato in modo chiaro il proprio voto contrario alla candidatura di Ursula Von der Leyen alla presidenza della Commissione Europea. Non saremo complici di una riedizione dell’era Juncker, dell’asse franco-tedesco, dell’Europa imbelle su immigrazione incontrollata e terrorismo, di un’Unione che mira a punire quelle nazioni che non si allineano ai diktat dei burocrati. Ma quello che più salta agli occhi è lo scambio di ‘amorosi sensi’ tra il Pd e il M5S che, dopo l’elezione di Sassoli e del vicepresidente grillino Castaldo, voteranno insieme con entusiasmo la Von der Leyen. Che sia solo l’antipasto, in salsa europea, di futuri scenari di governo nazionali?”.
 
Lo dichiara il presidente di Fratelli d’Italia, Giorgia Meloni.
