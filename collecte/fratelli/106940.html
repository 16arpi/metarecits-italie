Terzigno, due consiglieri comunali aderiscono a Fratelli di Italia. Cirielli, Savoia e Rescigno:  Cresce la famiglia dei patrioti nell’area nolana-vesuviana

Cresce la pattuglia di Fratelli di Italia in provincia di Napoli. Questa mattina, in una conferenza stampa, hanno ufficializzato l’adesione al partito di Giorgia Meloni i consiglieri comunali di Terzigno, Giuseppe De Simone, presidente del Consiglio comunale, e Antonio Mosca.
“Si rafforza la famiglia dei patrioti a Napoli e provincia. Segnale che l’idea di Paese, che Fratelli di Italia con Giorgia Meloni metterà in campo dal 5 marzo, è quella giusta” ha commentato Edmondo Cirielli, deputato di Fratelli di Italia.
“Con l’arrivo di De Simone e Mosca, due validissimi consiglieri comunali, Fratelli di Italia continua il processo di radicamento sul territorio” ha sottolineato Nello Savoia, segretario provinciale di Fdi.
“Dopo il buon risultato delle primarie di Fdi, l’adesione di Mosca e De Simone segna un altro passo di crescita del partito nell’area nolana e vesuviana” ha commentato Carmela Rescigno, componente dell’assemblea nazionale di Fdi.
