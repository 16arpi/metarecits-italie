Banche, Meloni: Oggi ad Arezzo manifestazione con risparmiatori e cittadini

RISARCIRE OBBLIGAZIONISTI AL 100% CON SOLDI BANCHIERI. «Invito tutti i cittadini a partecipare alla mobilitazione in programma per oggi pomeriggio ad Arezzo, promossa da FdI, per chiedere che gli obbligazionisti siano risarciti al 100% con i soldi delle banche e dei banchieri e l’istituzione di una commissione d’inchiesta. Vogliamo sapere chi è stato responsabile di questa truffa e chi è stato responsabile deve pagare, anche con la galera».
Lo ha detto il presidente di Fratelli d’Italia, Giorgia Meloni, parlando a “Mattino 5” della manifestazione in programma per oggi ad Arezzo, organizzata dall’associazione “Arezzo Domani”, a cui Fratelli d’Italia ha aderito e alla quale parteciperanno risparmiatori, rappresentanti istituzionali e politici e associazioni dei consumatori. All’iniziativa interverrà il capogruppo alla Camera di FdI, Fabio Rampelli.
