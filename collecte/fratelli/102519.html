Migrante ucciso, Rampelli: No razzismo, giustizia per Emmanuel

“Chi dà della scimmia a una persona di colore è la feccia del mondo. Esseri umani schiavizzati  o discriminati per secoli meritano rispetto e protezione. Ogni rigurgito di razzismo va stroncato e il fatto che Emmanuel Chidi Namdi, ucciso ieri in modo barbaro per aver difeso la compagna, fosse perseguitato in Nigeria per motivi religiosi fa aumentare la pena per lui e il sentimento di commozione per Chinyery, ma non modifica il disprezzo verso chi si ritiene superiore a un’altra creatura per il colore della pelle. Ora la magistratura accerti se c’è stata aggressione o rissa e punisca l’omicida di Fermo, ma la condanna per razzismo e imbecillità è già scritta ed è senza appello”.

È quanto ha dichiarato il capogruppo di Fratelli d’Italia-Alleanza nazionale Fabio Rampelli.
