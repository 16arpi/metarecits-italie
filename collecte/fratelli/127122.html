Family Act, Bellucci: delega a Governo svuotata di tutele e risorse economiche

“Oggi, in dichiarazione di voto al Family ACT, ho annunciato il voto di astensione di Fratelli d’Italia a causa della soppressione approvata dalla maggioranza e dal Governo di numerose maggiori tutele e risorse economiche per sostenere la natalità e la famiglia. Non saremo mai contro provvedimenti che forniscono risposte – seppur minime – alle famiglie, ma non possiamo votare a favore di un testo che viene privato di misure importanti come l’individuazione di iniziative che possano assicurare la gratuità dei servizi educativi, l’estensione dei congedi parentali e la detraibilità o deducibilità delle spese per l’assistenza familiare. FDI non è complice di un Governo che tradisce le promesse fatte a tante mamme e papà, che ha indebolito una delega al Governo annunciata, evidentemente solo a parole, di importanza cruciale e che, così facendo, ha deluso  milioni di famiglie.”

Lo dichiara Maria Teresa Bellucci, deputato e capogruppo FDI in commissione affari sociali.
