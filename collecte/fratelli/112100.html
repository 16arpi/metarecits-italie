Manovra, FdI: Su saldo e stralcio provvedimento molto annacquato

“In questi anni migliaia di piccoli imprenditori sono finiti nel tritacarne di Equitalia e delle banche. Il saldo e stralcio al 10% della Pace Fiscale fino a 250mila euro tanto propagandato in campagna elettorale e che avrebbe consentito a milioni di Italiani di chiudere una  brutta pagina di  storia della nostra Nazione e ripartire con nuova fiducia e nuovo slancio una volta finito nella giostra del governo gialloverde ha perso la priorità, partorendo un provvedimento molto annacquato, pieno di paletti per via dei quali migliaia di microimprese non avranno possibilità di accesso. Questo non doveva essere un condono ma un resettare per far ripartire una fetta importante di lavoratori. Fratelli d’Italia ha provato in tutti i modi e in tutte le sedi di riportare all’impegno originario il governo ma ha trovato solo porte chiuse. Probabilmente si ritiene più importante il miraggio del reddito di cittadinanza piuttosto che la sopravvivenza delle migliaia di aziende che, da sempre, tengono in piedi la Nazione”.

Lo dichiarano in una nota Marco Osnato, capogruppo di Fratelli d’Italia in commissione Finanze alla Camera e Lino Ricchiuti, presidente del Popolo delle partite Iva.
