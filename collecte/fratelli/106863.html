Elezioni, Meloni: FdI vuole difendere lavoro, m5s l&#8217;assistenzialismo senza senso

«Volevate la conferma che il M5S non conosce il mondo reale? Eccola qui: Luigi Di Maio scrive che darà un reddito di 1630 euro a ogni famiglia con due figli a carico che è senza lavoro. Ma questi lo sanno che milioni di poliziotti, carabinieri, insegnanti, artigiani, dipendenti pubblici, operai con figli a carico lavorano 40 ore settimanali per uno stipendio più basso di quanto Di Maio vorrebbe regalare a chi sta a casa a non fare nulla? Fratelli d’Italia è un’altra cosa. Noi vogliamo difendere il lavoro, non l’assistenzialismo senza senso. E vogliamo sostenere solo chi è impossibilitato a lavorare per ragioni oggettive: bambini, disabili, over sessantenni privi di reddito».
Lo scrive il presidente di Fratelli d’Italia e candidato presidente del Consiglio dei Ministri, Giorgia Meloni.
