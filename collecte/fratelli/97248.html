Mose, consiglieri FdI-AN Venezia si dimettono per protesta&#8230;

…SPERANZON E COSTALONGA: STACCARE SPINA AD AMMINISTRAZIONE FINITA E SENZA LEGITTIMAZIONE. I consiglieri del gruppo di Fratelli d’Italia-Alleanza Nazionale del Comune di Venezia, Raffaele Speranzon e Sebastiano Costalonga, hanno presentato oggi le loro dimissioni. «Non abbiamo alcuna intenzione di continuare a legittimare con la nostra presenza questo Consiglio comunale, scaturito da elezioni falsate da una montagna di illegittimi contributi elettorali, utilizzati da Orsoni e dai partiti che lo hanno sostenuto per vincere le amministrative del 2010. Dopo l’ennesima esibizione circense di questo Consiglio comunale, totalmente incapace di dare risposte a Venezia e alle mille istanze della comunità cittadina, abbiamo presentato stamattina le nostre dimissioni irrevocabili.
  
In questo modo Fratelli d’Italia-Alleanza Nazionale, che non è stata neanche sfiorata dal vergognoso scandalo Mose, intende dare un contributo decisivo affinché questa amministrazione finisca di produrre danni e vada finalmente a casa. Auspichiamo ora lo stesso gesto dagli altri consiglieri comunali, per staccare la spina a questa amministrazione finita e senza nessuna legittimazione popolare», hanno spiegato Speranzon e Costalonga.
 
Venezia, 17 giugno 2014
