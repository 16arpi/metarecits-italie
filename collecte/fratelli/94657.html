Crosetto: Equitalia va commissariata

Equitalia va privata dei poteri assurdi che le sono stati conferiti dal combinato disposto Visco-Tremonti, va ‘commissariata’, e dovrebbe essere costituito un comitato di garanzia composto da cittadini normali, scelti tra i molti che hanno avuto problemi
  
senza aver fatto nulla di male. Ma la cosa che ritengo più giusta è far pagare ai vari dirigenti, Befera in primis, personalmente, i danni arrecati da errori grossolani, atteggiamenti assurdi, impossibilità di dialogo. E immediatamente vanno bloccati pignoramenti, multe, aggi, sanzioni consentendo a persone ed aziende che non hanno pagato solo perché non avevano soldi di poter transare almeno nella stessa percentuale che è stata concessa alle banche che hanno evaso.
 
E’ quanto dichiara Guido Crosetto, fondatore di Fratelli d’Italia.
