Ue, Crosetto: Tedeschi e loro istituzioni violano trattati&#8230;

…TRA BUNDESBANK E PREMIER NOI SCEGLIAMO GLI ITALIANI. «Tra la Bundesbank e qualunque presidente del Consiglio, noi di Fratelli d’Italia-Alleanza Nazionale saremo sempre dalla parte dell’Italia e degli italiani. I tedeschi e le loro Istituzioni la smettano di considerare l’Europa come “cosa loro”.
  
Non basta governarci ed uccidere mese dopo mese la nostra economia con la loro moneta spacciata come moneta europea, ora pretendono pure di dettare legge nelle scelte interne degli Stati violando ciò che Maastricht e Lisbona prevedono: la totale autonomia degli Stati nelle scelte di politica economica e, ormai solo più in teoria, monetaria. La norma alla quale si aggrappano per cercare di imporre la loro linea è il famigerato regolamento 1466, che però non può superare i trattati. E per quanto possiamo avere giudizi negativi e duri sulle scelte e sull’operato di Renzi, non accettiamo lezioni, richiami e diktat da parte di altre Nazioni».
È quanto scrive su Facebook il coordinatore nazionale di Fratelli d’Italia-Alleanza Nazionale, Guido Crosetto.
Roma, 4 luglio 2014
