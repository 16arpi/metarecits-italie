Conti pubblici: cala il debito e salgono le entrate

“Accolgo con grande soddisfazione i dati diffusi dalla Banca d’Italia che certificano una riduzione del debito pubblico di 10 miliardi nel mese di maggio. È la dimostrazione concreta che le politiche economiche del governo Meloni stanno producendo risultati positivi e tangibili, nel segno della responsabilità e della crescita sostenibile. Significativo anche l’aumento delle entrate tributarie registrato nei primi cinque mesi dell’anno: non si tratta di nuove tasse, ma di più occupazione, stipendi più alti e un sistema produttivo che torna a crescere. Il contenimento del debito, unito al rafforzamento delle entrate sane, rappresenta una priorità per garantire stabilità e prospettive solide al nostro Paese. Continueremo su questa strada con determinazione”.
Lo dichiara in una nota il senatore di Fratelli d’Italia Nicola Calandrini, presidente della 5a Commissione Bilancio.
