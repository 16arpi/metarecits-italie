F35, Crosetto: Ridicola la posizione di governo e maggioranza

«La posizione del governo e della maggioranza sugli F35 è in linea con ogni altro provvedimento: è ridicola, tende a spostare i problemi in avanti per incapacità ad affrontarli, smentisce nei fatti ogni cosa detta dall’esecutivo e serve solo per non dover decidere. E il governo del rinvio, dell’Imu, dell’Iva, della Tares, dell’F35 e delle decisioni di ogni tipo. L’importante è sopravvivere, conservare le auto blu, un po’ di segreterie e soprattutto il tanto potere del sottobosco. Per parafrasare Alfano, più che segnare goal loro stanno rinviando la partita da un mese».
È quanto dichiara il coordinatore nazionale di Fratelli d’Italia, Guido Crosetto.
Roma, 26 giugno 2013
