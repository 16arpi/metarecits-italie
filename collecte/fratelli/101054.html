Napoli, presentato il calendario 2016 di Fratelli d&#8217;Italia &#8211; An. 12 mesi di battaglie e proposte politiche

 
E’ stato presentato stamane alla stampa il calendario 2016 di Fratelli d’Italia – Alleanza Nazionale Napoli, all’interno del quale sono riproposti dodici mesi di battaglie politiche e di sfide significative affrontate dal partito guidato da Giorgia Meloni nell’anno appena trascorso.
Presenti alla iniziativa il Parlamentare Marcello Taglialatela, il presidente cittadino Luigi Rispoli, il consigliere regionale Luciano Passariello, il dirigente nazionale Luciano Schifone ed il consigliere comunale Marco Nonno.
“Il calendario rappresenta una tradizione per il nostro partito, è infatti il quarto anno consecutivo che lo proponiamo”, ha dichiarato l’on. Taglialatela.
“Attraverso di esso portiamo all’esterno le battaglie politiche portate avanti durante l’anno che sta per concludersi e presentiamo i risultati raggiunti dal nostro partito rispetto ad un anno di sfide affrontate”, ha aggiunto il deputato di Fdi-An.
“In quello di quest’anno, nel mese di giugno, proponiamo il manifesto “De Magistris Sindaco scaduto”, sicuri che per quel periodo l’attuale guida della città sarà stata bocciata dai cittadini napoletani.
Affrontiamo anche il tema della truffa perpetrata nei confronti dei risparmiatori e degli azionisti delle banche fallite recentemente, che vede coinvolto in maniera netta l’attuale governo Renzi, essendo uno dei dirigenti di una delle Banche salvate  il papà del Ministro Boschi.
Non può mancare un mese (febbraio) dedicato al Presidente De Luca ed alla sua condizione di “condannato” alla guida della nostra Regione.
Infine, tra le altre cose, ci soffermiamo sul tema del degrado urbano che, ahinoi, caratterizza la città di Napoli e su quelli della sicurezza e della lotta alla criminalità che sono stati oggetto anche della nostra iniziativa natalizia, avendo portato in giro per le piazze e per i mercati della città il furgone personalizzato di Fratelli d’Italia – An proprio per confrontarci con i nostri cittadini su queste tematiche”, ha concluso il Parlamentare di Fratelli d’Italia – Alleanza Nazionale.









































