Pensioni, Meloni: Doveroso restituire i soldi a tutti e subito&#8230;

…COME SUCCESSO CON PENSIONATI D’ORO. «È doveroso che quei soldi vengano restituiti a tutti i pensionati e immediatamente, esattamente come è stato fatto all’indomani dell’analogo provvedimento della Corte Costituzionale sui pensionati d’oro. E se proprio il Governo volesse immaginare un parametro, c’è quello varato dall’Esecutivo di centrodestra e che non è mai stato dichiarato incostituzionale: 8 volte la pensione minima. Se il Governo Renzi dovesse inventarsi di restituire questi soldi solamente ad alcuni, su richiesta o in parte, come Fratelli d’Italia forniremo ai pensionati assistenza legale gratuita. Non vogliamo permettere che mentre ai pensionati d’oro si sono restituiti immediatamente tutti i soldi che si dovevano loro, non si abbia la stessa accortezza verso persone che prendono pensioni modeste e per le quali hanno pagato i contributi per una vita».
Lo ha detto il presidente di Fratelli d’Italia, Giorgia Meloni, replicando alla Camera al ministro del Lavoro Poletti nel corso del question time sulle pensioni.
