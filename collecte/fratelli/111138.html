Sicurezza, Cirielli: Inaccettabile polizia nei garage. Governo rispetti dignità forze dell’ordine

“E’ inaccettabile che a Rimini la polizia non abbia una struttura idonea, funzionale, moderna ma gli agenti siano costretti a svolgere le proprie attività all’interno di garage fatiscenti. La difesa della dignità di Carabinieri, Polizia, Finanza e Forme Armate, che ogni giorno rischiano la vita per la sicurezza degli italiani, deve essere un punto centrale nell’agenda del governo e del ministro dell’Interno Matteo Salvini”. E’ quanto dichiara in una nota Edmondo Cirielli, Questore della Camera dei Deputati, rilanciando la denuncia del Questore di Rimini Maurizio Improta sulla mancanza di una sede per la polizia.
“Il tema delle caserme fatiscenti è un’emergenza nazionale che va affrontata rapidamente con il contributo di tutte le forze politiche. Perché la sicurezza e di Polizia, Carabinieri, Finanza e Forze Armate sono questioni che interessano tutti i cittadini e non solo una parte politica” – spiega Cirielli
“Il governo del cambiamento Lega-Cinque stelle vuole dar prova del cambio di rotta sul tema sicurezza? Allora vari un piano per la costruzione di nuove caserme e per l’ammodernamento di quelle esistenti, dimostrando con i fatti, e non con le chiacchiere, di voler individuare nella sicurezza una priorità dell’azione dell’esecutivo” “conclude Cirielli
