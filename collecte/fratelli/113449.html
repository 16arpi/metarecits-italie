Codice rosso. Rauti: Su revenge porn pessimo spettacolo maggioranza

“Anche su un tema estremamente delicato e importante come il riconoscimento nel nostro ordinamento del reato di revenge porn, la maggioranza grillo-leghista ha dato un pessimo spettacolo. Il ‘tiraemolla’ grillino, conclusosi tardivamente con le dichiarazioni del vicepremier Di Maio, conferma, nuovamente, che l’Italia è senza una guida. Fratelli d’Italia è convinta che sia necessario normare e sanzionare una fattispecie che colpisce profondamente i diritti e la dignità della persona”. Lo dichiara il vicepresidente vicario del gruppo al Senato di Fratelli d’Italia, Isabella Rauti, responsabile Pari opportunità dell’Esecutivo nazionale del partito.
