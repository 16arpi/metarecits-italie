Vigili del Fuoco: da Governo segnale positivo per volontari

“Dal governo Meloni arriva un segnale positivo nei confronti di tutti quei volontari che affiancano l’essenziale lavoro dei professionisti dei Vigili del Fuoco. Si è aperta infatti la procedura per la selezione di ben 755 caposquadra volontari andando così a rispondere ad un’esigenza importante delle sedi dei tanti distaccamenti interessati. Il Piemonte e molte altre regioni avevano da tempo bisogno di questa azione che finalmente trova un ascolto concreto nel governo Meloni. Con l’Esecutivo continuiamo a lavorare perché la risorsa del volontariato sia valorizzata e il prezioso servizio a tutela della sicurezza del nostro territorio abbia gli strumenti necessari. A tutti i volontari oltre che all’intero Corpo nazionale va la nostra gratitudine e il riconoscimento per l’attività che svolgono ogni giorno per garantire la sicurezza e l’incolumità dei cittadini”.
Lo dichiara il vicecapogruppo di Fratelli d’Italia alla Camera dei deputati, Augusta Montaruli.
