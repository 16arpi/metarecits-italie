Amministrative (Nettuno), Silvestroni: Centrodestra unito e&#8217; scelta vincente

“A Nettuno abbiamo lavorato per un centro destra unito, e la vittoria del Sindaco Coppola è stata il frutto di visioni comuni per la Città e di una leale collaborazione tra tutti i partiti del centro destra. Da deputato del collegio uninominale che comprende il territorio di Nettuno con grande soddisfazione voglio ribadire che tutti insieme siamo riusciti a ribadire che l’unica alleanza vincente e in grado di governare senza innaturali compromessi è quella del centro destra.
Fratelli d’Italia, Lega, Forza Italia e Noi con L’Italia –Udc  hanno consentito nel collegio Uninominale dove sono stato eletto Deputato di essere la coalizione più votata battendo il PD e i 5 Stelle nel 2018, la stessa coalizione ad un anno di distanza continua a vincere a Nettuno e  sono certo che sarà capace di raggiungere importanti traguardi in termini di servizi e infrastrutture indispensabili per il territorio.
Al Sindaco Coppola aspetta un duro lavoro dopo anni di governi cittadini disastrosi, ma il centro destra lo ha scelto, ed oggi ne sono ancora più convinto che la scelta sia stata la migliore per i cittadini di Nettuno, avendo potuto costatare le sue capacità da mediatore e da leader per la costituzione della nuova  giunta  nominate in questi giorni, a cui voglio esprimere il mio apprezzamento per qualità e capacità” così in una nota il deputato e Presidente provinciale romano di Fratelli d’Italia Marco Silvestroni.
