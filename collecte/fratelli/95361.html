Reggia Caserta, Taglialatela: Nasce polo museale di Napoli e Caserta

“Sono estremamente soddisfatto della risposta che il Ministro dei Beni Culturali Bray ha dato alla mia interrogazione sulla Reggia di Caserta, durante il question time di oggi pomeriggio alla Camera dei Deputati. La mia interrogazione era incentrata sulla possibilità di inserire la Reggia di Caserta all’interno della struttura del Polo Museale di Napoli, al fine di poter ottenere autonomia organizzativa ed economica tale da, in breve periodo, ottimizzare le risorse ed individuare percorsi di riorganizzazione e promozione della Reggia. Il ministro Bray ha sottolineato che questa mia proposta è ipotizzabile ed è allo studio del Ministero insieme alla nascita della Soprintendenza Speciale; ritengo, quindi, che la presenza della Reggia all’interno del Polo museale non vuole significare ”l’annessione” dei monumenti della provincia di Caserta a quelli napoletani ma l’inizio, anche con la trasformazione in polo museale di Napoli e Caserta, di un percorso virtuoso tra le eccellenze culturali affinché sia valorizzato il Sistema Campania”.
È quanto dichiara Marcello Taglialatela, deputato di Fratelli d’Italia. 
Roma, 19 giugno 2013
