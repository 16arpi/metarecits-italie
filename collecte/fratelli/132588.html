Su proposta di Vincenzo Arcobelli il Governatore del Texas, Greg Abbott, proclama il mese di Ottobre “Italian Heritage Month&#8221;

Il Governatore dello Stato del Texas Greg Abbott ha proclamato il Mese di Ottobre “Italian Heritage Month” su richiesta di Vincenzo Arcobelli, Rappresentante al Consiglio Generale degli italiani all’estero e Presidente del Comitato Tricolore per glI Italiani nel Mondo.

Questo riconoscimento arriva a distanza di pochi mesi dall’approvazione all’unanimità da parte dei due rami del Parlamento, della legge riguardante il 2 Giugno, “Giornata del Patrimonio Italiano”.

“Ringrazio il Governatore Abbott per questo significativo riconoscimento, che conferma il rispetto nei confronti della Comunità Italiana e gli ottimi rapporti instaurati nel corso degli anni, con l’Amministrazione Texana”, dichiara Arcobelli.
Il mese di ottobre è il periodo più impegnativo dell’anno negli Stati Uniti per le attività promozionali e degli eventi volti a promuovere la cultura del Bel Paese, a partire dal Columbus Day e dalla Settimana della Lingua Italiana.
Un nuovo traguardo raggiunto dall’instancabile Presidente del CTIM Vincenzo Arcobelli che dimostra ancora una volta l’impegno a favore degli italiani nel mondo. 
