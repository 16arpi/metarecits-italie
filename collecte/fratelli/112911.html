RdC, Urso: Di Maio balla su Titanic che affonda

“Di Maio sembra ballare sul Titanic che affonda”. È quanto dichiara il senatore di Fratelli d’Italia, Adolfo Urso, commentando la esultanza del vicepremier per la approvazione del decretone sul reddito di cittadinanza. “E questo proprio mentre la Commissione Europea boccia con previsioni catastrofiche l’intera politica economica del governo. Ancor più severo è il giudizio degli elettori che prima in Abruzzo e poi in Sardegna fuggono in massa da Cinque Stelle. proprio mentre vengono approvate tutte le misure bandiera del Movimento. Evidentemente si sono accorti che si trattava di un libro dei sogni, che si sta rivelando una tragica drammatica realtà di recessione e disoccupazione” conclude il senatore di FdI.
