Coronavirus, Frassinetti: Ministro Manfredi accolga appello neo laureati medicina

“Pur comprendendo le difficoltà dovute all’emergenza del coronavirus, FDI chiede  al Ministro dell’Università e della Ricerca Manfredi di  facilitare lo svolgimento della prova di abilitazione alla professione per i neo laureati in Medicina. L’abilitazione, infatti, è requisito essenziale affinché i vincitori del concorso in Medicina Generale possano iniziare il loro percorso formativo specialistico, senza perderne il diritto, e affinché sia garantita la continuità assistenziale in molte realtà che vivono un momento di grave carenza di organico. I giovani medici, sui quali l’Italia conta, potranno essere utili al sistema sanitario, in particolare in questo momento di emergenza sanitaria, solo se abilitati. Il Ministro l trovi soluzioni concrete e immediate per venire incontro ai nostri giovani laureati in medicina”.
Lo dichiara Paola Frassinetti, deputato di Fratelli d’Italia e vicepresidente della Commissione Cultura e Istruzione della Camera, raccogliendo l’appello dei neo laureati in Medicina e Chirurgia in merito al rinvio a data da destinarsi della prova scritta del 28/2 p.v.
