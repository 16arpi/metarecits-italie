Centrodestra, Rampelli: Meloni e FdI valore aggiunto, ruolo centrale per la vittoria

“Un sondaggio riservato che sarebbe sulla scrivania di Berlusconi, in un retroscena di Francesco Verderami sul Corriere, svela uno scenario del centrodestra interessante quanto facilmente riscontrabile negli umori della gente. Giorgia Meloni e Fratelli d’Italia sono un valore aggiunto, aggregati in qualunque modalità producono un risultato superiore alla somma algebrica: soli con la Lega, soli con Forza Italia. La possibilità, sempre più chiara, di una vittoria alle elezioni politiche è legata al nostro ruolo centrale. Ne eravamo consapevoli, ne siamo orgogliosi e lo faremo valere nella costruzione delle alleanze e, soprattutto, dei programmi di governo”. È quanto dichiara il capogruppo di Fratelli d’Italia-Alleanza nazionale Fabio Rampelli.
