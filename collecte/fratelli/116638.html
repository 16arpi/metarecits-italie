Scuola; Piemonte, Cirielli: Sostegno a Chiorino, le altre regioni prendano esempio

“Pieno supporto all’assessore di Fratelli d’Italia del Piemonte Elena Chiorino, che ha scritto una lettera ai dirigenti scolastici della sua regione per chiedergli di valorizzare il Natale con presepe, recite e canti legati alla Natività in ogni scuola”. Lo dichiara il Questore della Camera dei Deputati Edmondo Cirielli: “E’ giusto che la conoscenza delle tradizioni cristiane della nostra nazione, al di là di qualsiasi connotazione ideologica, sia un supporto anche alla piena integrazione per chi proviene da altre realtà. Coloro che, in queste ore, attaccano indegnamente l’assessore Chiorino sono gli stessi che vogliono svendere la storia e le tradizioni della nostra patria. Le altre regioni, a partire dalla Campania, prendano esempio” conclude Cirielli.
