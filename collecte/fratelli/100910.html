Destra, Meloni: Terra Nostra per unire italiani costruire movimento che si occupa di interessi nazionali


«Sono rimasta colpita dalle tantissime adesioni che ‘Terra nostra’ sta raccogliendo. C’è tanto entusiamo, interesse e voglia di partecipare. L’obiettivo di questa avventura è mettere insieme mondi apparentemente diversi tra loro, sia a livello politico che di storia, di formazione, di esperienza e costruire il più grande movimento italiano che si sia mai occupato degli interessi dell’Italia. E vogliamo farlo per il tramite di quelle persone che non si sono girate dall’altra parte e che nella loro vita hanno messo l’interesse di tutti prima del loro o della loro provenienza. Unire questi italiani e costruire con loro questo percorso è importante: solo insieme possiamo risollevare l’Italia e tirarla fuori dai problemi».
Lo ha detto il presidente di Fratelli d’Italia, Giorgia Meloni, a margine del primo incontro organizzato dal comitato Terra Nostra – Italiani con Giorgia Meloni che si è tenuto questa mattina a Roma.
