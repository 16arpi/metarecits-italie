Bibbiano, Silvestroni: Interrogazione ai Ministri famiglia, giustizia e politiche sociali.

Le gravissime vicende di Bibbiano, emerse dall’indagine Angeli e Demoni, impongono di tenere i riflettori puntati sulla questione degli affidi e di prendere immediatamente provvedimenti affinché mai più accadano fatti simili. Per queste ragioni, oltre alla mozione già depositata da Fratelli d’Italia, ho ritenuto opportuno presentare un’interrogazione parlamentare ai Ministri per la famiglia e la disabilità, della giustizia e del lavoro e politiche sociali per sapere quali iniziative intendano prendere, di concerto con gli enti locali, per garantire il controllo dei piani di zona territoriali soprattutto per il servizio di tutela dei minori, come riterranno di selezionare il personale occupato nelle case famiglia affinché vi siano solo operatori altamente qualificati e se trovino opportuno prevedere l’obbligo dell’installazione di sistemi di videosorveglianza all’interno delle comunità per minorenni. Mai più un’altra Bibbiano!” lo dichiara in una nota il deputato di Fratelli d’Italia Marco Silvestroni. 
