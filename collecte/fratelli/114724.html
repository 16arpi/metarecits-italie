Destra, il cordoglio di Giorgia Meloni per la scomparsa del senatore Pontone

“Oggi la destra italiana piange la scomparsa del senatore Franco Pontone: un grande galantuomo, un patriota, un uomo d’altri tempi. Un politico mite e determinato, un maestro che ha insegnato a tante generazioni cosa voglia dire impegnarsi in politica e mettersi al servizio della Nazione. Era in prima fila, con orgoglio, al congresso fondativo di Fratelli d’Italia a Fiuggi. Tutta la destra gli deve molto e tantissimi di noi sono cresciuti politicamente e umanamente grazie ai suoi preziosi insegnamenti. Oggi la comunità di Fratelli d’Italia esprime con grande dolore il cordoglio per la sua scomparsa e si stringe alla famiglia in questo momento. Siamo pronti ad organizzare, con il consenso dei familiari, una iniziativa che celebri degnamente la sua figura, il suo impegno e la sua integrità morale”.
Lo dichiara il presidente di Fratelli d’Italia, Giorgia Meloni.
