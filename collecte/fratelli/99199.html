Regionali Puglia, Rampelli: Ipotesi ticket Schittulli-Poli Bortone può&#8230;

…ESSERE FORMULA VINCENTE. «Ora chi ha più senso di responsabilità lo metta in campo, anche se le modalità con cui la proposta di ticket Schittulli-Poli Bortone non sono certamente state impeccabili. Ma questa ipotesi può essere la formula vincente per dare un buon governo alla Puglia e quindi chiedo ad Adriana, così come a Fitto e a Vitali, di non vanificare questa possibilità. Adriana è donna di esperienza, insieme a Schittulli certamente può indurre Forza Italia a ricomporre i propri dissidi, a restituire armonia e coesione a un centrodestra che ha il dovere di proporsi come alternativa alla sinistra, non mortificando le elezioni regionali declassandole al rango di un congresso di partito. I cittadini, le famiglie, i disoccupati, gli imprenditori, il territorio hanno diritto ad avere dirigenti e amministratori di centrodestra all’altezza delle proprie aspettative. Forza Italia lavori su questa proposta con spirito costruttivo».
È quanto dichiara il capogruppo alla Camera di Fratelli d’Italia-An, Fabio Rampelli.
