Presidenzialismo, Rampelli: Pd e 5stelle golpisti bianchi mai per elezione diretta del capo dello stato

“Se ci fosse stata l’elezione diretta del capo dello Stato il Partito Democratico, in tutte le sue diverse forme nominalistiche, non avrebbe mai governato. La democrazia parlamentare è diventato il loro cavallo di Troia per assediare Palazzo Chigi. Salvo poi governare a colpi di fascistissimi decreti legge e fiducie. Sarà mai possibile riformare la Costituzione con questa sinistra? Sì ma solo se la riformano loro”. Così il vicepresidente della Camera dei deputati Fabio Rampelli di Fratelli d’Italia a commento del voti soppressivo della Pdl costituzionale a firma della presidente Giorgia Meloni sull’elezione diretta del Capo dello Stato. 
