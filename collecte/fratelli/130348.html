Elezioni, Meloni: Io candidata nel collegio L&#8217;Aquila-Teramo, legame indissolubile con Abruzzo e questo territorio

“È indissolubile il legame che c’è tra Fratelli d’Italia, l’Abruzzo e l’Aquila. In questa splendida terra è iniziata una delle più importanti esperienze politiche e amministrative del nostro movimento e i risultati del buongoverno nel capoluogo e in Regione ne sono la testimonianza. Per questo ho deciso di raccogliere l’appello della classe dirigente di Fratelli d’Italia in Abruzzo e di candidarmi nel collegio uninominale L’Aquila-Teramo. È una scelta di cuore ma anche simbolica perché questo territorio incarna la missione che ci aspetta alla guida della Nazione: risollevare l’Italia, così come l’Aquila, Teramo e tutto l’Abruzzo si stanno rialzando dopo i devastanti terremoti del 2009 e del 2016”.
 
Lo dichiara il presidente di Fratelli d’Italia, Giorgia Meloni.
