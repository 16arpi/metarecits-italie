Proposta di legge elezioni, FdI: Maggioranza sorda FdI si astiene

“È davvero notevole la sordità di questa maggioranza anche sugli emendamenti di buon senso presentati da Fratelli d’Italia. Da parte nostra c’è stata una piena collaborazione per cercare di dare un senso a questa legge ma abbiamo avuto e abbiamo registrato solo dei no. Dei no all’insegna della fazione e dei no all’insegna della non valutazione dei principi giuridici. Se si vogliono eliminare i brogli si puniscano coloro i quali i brogli li commettono. Ma anche sotto questo profilo avete voluto mantenere lo status quo con una legge che tra le altre cose consente a chi ha la terza media di fare il deputato ma non il presidente di un seggio elettorale. Solo per un principio di grande generosità politica non possiamo andare oltre un voto di astensione”.
Così il vicecapogruppo di Fratelli d’Italia Tommaso Foti durante la dichiarazione di voto sulla pdl Elezioni.
