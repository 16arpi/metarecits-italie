Dl terremoto, Rampelli: Nella bozza accordi con le banche per mutui ricostruire le case. Manca il testo del Mibact per rilancio turismo&#8230;

“Nella bozza del decreto legge guarda caso escono fuori accordi con le banche per la sottoscrizioni dei mutui per la ricostruzione delle case. Nessun  rimborso diretto ma apertura di mutui per un massimo di 25 anni,  i soldi versati saranno recuperati attraverso la detrazione fiscale. Questo sistema  va bene per chi ha un reddito. Ma per chi non ce l’ha? Come è previsto il rimborso fiscale per questo tipo di proprietari? Poi, siamo rimasti davvero colpiti dall’assenza del contributo del ministero del Turismo sul rilancio del territorio e delle attività turistico ricettive. L’unica cosa prevista dal Mibact è l’affidamento a 300 mila euro  a un operatore, anche internazionale, per le informazioni all’estero sulla ricettività. Ma nessun piano dettagliato, come invece è previsto per il rilancio del settore agricolo e agroindustriale,  di promozione e rilancio del territorio e delle sue capacità attrattive. Ci auguriamo sia solo una ‘svista’ da parte del ministro Franceschini”. È quanto dichiara il capogruppo di Fratelli d’Italia-Alleanza nazionale Fabio Rampelli.
