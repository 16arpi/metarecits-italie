Foibe, Meloni: Sanremo celebri &#8220;giorno del ricordo&#8221; e Conti indossi fiocchetto tricolore

«Dispiace molto che la RAI non abbia voluto dedicare al Giorno del Ricordo dei martiri delle foibe e del dramma dell’esodo giuliano-dalmata l’attenzione che avrebbe meritato questa ricorrenza: lo spazio riservato al 10 febbraio nel palinsesto del servizio pubblico è stato estremamente ridotto. Mi auguro che stasera almeno il Festival di Sanremo, sempre molto attento a questioni che attengono poco alla musica, voglia celebrare degnamente questa giornata anche con un’azione simbolica: Carlo Conti indossi sul palco dell’Ariston il fiocchetto tricolore. Intanto il nostro ringraziamento va a tutti quelli che anche nelle altre reti hanno deciso e decideranno di parlare del dramma del confine orientale, come ha fatto bene Giovanni Minoli e altri colleghi insieme a lui».
Lo scrive su Facebook il presidente di Fratelli d’Italia, Giorgia Meloni.
