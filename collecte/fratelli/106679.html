Matteoli, Totaro: Un riferimento per tutti

“Conobbi Altero tantissimi anni fa, quando io ero un semplice militante, attaccavo i manifesti. Fui chiamato perché Matteoli ebbe un incidente gravissimo proprio su quella strada che oggi ce lo ha tolto. Serviva sangue, e noi militanti del Msi toscanno fummo tutti mobilitati per donarglielo. Era già allora un punto di riferimento fondamentale per la destra locale e nazionale. Capace di ascoltare e di capire e trovare sintesi. È stato un maestro. La destra in Toscana ha tratto insegnamento dalle storie e di uomini come lui anche quando le nostre strade si sono divise. Porteremo avanti, molto umilmente,  le sue idee per l’Italia e la sua Toscana, terra che Altero ha amato più della sua stessa appartenenza politica.  Prima veniva la Toscana e poi l’appartenenza politica. È stato un punto di riferimento per tutti noi, per la destra e per tutti gli schieramenti politici. Ha saputo incarnare l’idea, il valore della  politica nel rispetto degli altri e nella fermezza delle idee. Grazie Altero per quello che hai fatto”. È quanto ha dichiarato il deputato di Fratelli d’Italia Achille Totaro.
