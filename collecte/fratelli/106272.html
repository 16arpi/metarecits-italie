Sicilia, Meloni a Berlusconi e Salvini: Utile e importante incontrarci per dare segnale compattezza su candidatura Musumeci

“Siamo molto contenti della mobilitazione che sta caratterizzando tutto il centrodestra nei giorni di chiusura della campagna elettorale a sostegno di Nello Musumeci presidente della Regione Siciliana. Domani e venerdì Fratelli d’Italia sarà in tutte le piazze principali per dire no allo ius soli, la legge per dare automaticamente la cittadinanza italiana agli immigrati. L’appuntamento centrale è previsto per domani in piazza Stesicoro a Catania, dalle ore 17 in poi. Vista anche la presenza in città di Salvini e Berlusconi crediamo utile e importante incontrarci, per dare un segnale chiaro di compattezza della coalizione attorno alla candidatura di Musumeci. Siamo disponibili a unificare le manifestazioni o a vederci a margine delle stesse. Il centrodestra in Sicilia può vincere, dare alla Regione Siciliana un governo onesto e capace e dedicarsi da lunedì alla costruzione di una proposta seria di governo della Nazione. Noi di Fratelli d’Italia ci siamo”.
Lo dichiara il presidente di Fratelli d’Italia, Giorgia Meloni.
