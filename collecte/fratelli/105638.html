Comune, Rampelli: Dopo 14 mesi altro rimpasto, i grillini nominano due assessori. Neanche la peggiore DC&#8230;

“Con il quarto rimpasto di Giunta e ben 16 assessori cambiati in 14 mesi i 5 Stelle gareggiano per polverizzare il primato delle peggiori giunte Dc. Un bilancio che oscilla tra immobilismo, incapacità e dilettantismo: una desolazione. Anche la crociata in nome della trasparenza ha fatto poca strada con errori, gaffe e inciampi. Infine non esiste uno straccio di visione della città, solo nozioni astratte messe in batteria come in un telequiz.
Sullo sfondo il dominio di un comico di Genova che ha perso le elezioni nella sua città e il simbolo del conflitto d’interessi in politica, più insidioso di quanto non fosse Berlusconi: la Casaleggio & associati.
Roma ‘Capitale nordizzata’ in crisi mistica sfiorisce dopo solo un anno di Raggi & Grillo”. È quanto dichiara in una nota Fabio Rampelli capogruppo alla Camera di Fdi-An.
