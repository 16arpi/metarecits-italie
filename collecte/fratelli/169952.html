Risparmio: clima favorevole grazie a Governo, scelte investimento impulso a crescita

“Saluto con favore gli ultimi dati sulla ricchezza delle famiglie, da cui emerge un’Italia che finalmente si avvicina alle principali economie europee: non solo patrimoni in crescita ma anche meno denaro ‘parcheggiato’ e più investimenti, grazie all’impegno del Governo per una Nazione che ispiri fiducia e attragga capitali”. 
Lo dichiara Marco Osnato,  deputato di Fratelli d’Italia, presidente della Commissione Finanze e responsabile economico del partito, commentando una recente ricerca della Federazione autonoma bancari italiani (Fabi).
“Purtroppo, la scarna remunerazione dei depositi rimane un problema. È un bene che i risparmiatori si orientino verso impieghi più fruttiferi, auspicabilmente a sostegno delle attività produttive della Nazione, ma lo strumento ideale resta un taglio dei tassi da parte della Bce”, prosegue l’esponente di FdI. “Abbiamo già chiesto alle banche di trasferire alla clientela o alla stabilità sistemica una parte dell’eccezionale aumento dei loro margini d’interesse. Ora, con il ddl Capitali di prossima approvazione, stimoliamo le imprese ad aprirsi al mercato per crescere. Se a questo aggiungiamo la riforma fiscale appare evidente che il centrodestra è il miglior alleato di chi lavora e diffonde benessere”, conclude Osnato.
