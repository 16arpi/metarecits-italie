Roma.De Priamo: Sensibilizzare sul tema della differenziata. Avanti così

Il rifiuto può diventare una risorsa e con i soldi per lo smaltimento risparmiati si potrebbero fare investimenti per i cittadini. Puntando a questo obiettivo: rifiuti zero, torno a complimentarmi con il Bioparco di Roma e con l’Ama per le ulteriori dieci isole verdi per il conferimento differenziato dei rifiuti che si aggiungono alle altre 27 già presenti nello zoo, con l’obiettivo di sensibilizzare i visitatori applicando l’indirizzo espresso dalla Commissione ambiente di Roma Capitale.
  
Tra l’altro proprio oggi il Presidente di Ama, Piergiorgio Benvenuti, ha fatto sapere che sono gia’ ripartiti verso i tmb di Viterbo e Albano i rifiuti destinati a tornare trattati. Sappiamo che Ama in questo è solo parte operativa, e siamo profondamente convinti che si raggiungerà con progettazione ed impegno l’attuazione della strategia rifiuti zero. Il motto, per ciascuno deve essere: più differenzi, meno paghi; più inquini, più paghi.
 
E’ quanto dichiara, in una nota, il Presidente della commissione Ambiente di Roma Capitale, Andrea De Priamo.
Roma, 28 febbraio 2013
