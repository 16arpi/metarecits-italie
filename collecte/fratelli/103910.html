Foibe, Meloni avvia campagna appello sui social: Mattarella sia presente a celebrazioni giorno del ricordo

“Il popolo italiano invita il Presidente Mattarella il giorno 10 febbraio alle ore 10 presso il monumento nazionale della Foiba di Basovizza per celebrare la cerimonia ufficiale in occasione del Giorno del Ricordo, in memoria delle vittime delle foibe e dell’esodo giuliano-dalmata”: è questo il testo della campagna-appello avviata questa mattina sui social network dal presidente di Fratelli d’Italia, Giorgia Meloni, in occasione del giorno del ricordo che ricorre domani 10 febbraio.
Domani mattina Giorgia Meloni sarà presente alla celebrazione ufficiale organizzata alla Foiba di Basovizza, ma non ci sarà il Capo dello Stato:  “Per il secondo anno consecutivo – scrive il  Giorgia Meloni su Facebook – il Presidente della Repubblica Sergio Mattarella non sarà presente alla foiba di Basovizza e alle celebrazioni ufficiali del Giorno del Ricordo della tragedia delle foibe e del dramma dell’esodo giuliano-dalmata. Invitiamo il Capo dello Stato a ripensarci e a partecipare a questa ricorrenza istituita per legge dal Parlamento: se glielo chiede il popolo italiano non potrà tirarsi indietro”.
La campagna è stata avviata anche su Twitter: e la Meloni invita al popolo della rete di scrivere direttamente l’account ufficiale del Quirinale per chiedere al presidente Mattarella di ripensarci e di essere presente a Basovizza domani.
