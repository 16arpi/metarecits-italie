Riforme, Meloni: Da Napolitano avremmo voluto ascoltare discorso su come è stato sostituito nel 2011 Governo votato dal popolo

«L’unico intervento che avremmo ascoltato con grande attenzione da parte di Giorgio Napolitano in Senato sarebbe stato quello per raccontare al popolo italiano come nel 2011 il governo votato dagli italiani sia stato sostituito con uno imposto dalle cancellerie europee e dalle lobby finanziarie. Ogni altro suo discorso, compreso quello appena pronunciato a Palazzo Madama per difendere le ridicole riforme di Renzi, ha per noi e per gli italiani scarso interesse».
È quanto dichiara il presidente di Fratelli d’Italia, Giorgia Meloni.
