Comunali Roma, Donzelli: Intorno a Meloni centrodestra nuovo e forte

“A Roma si sta creando un laboratorio politico in grado di far nascere una nuova generazione di centrodestra che vuol presentarsi come classe dirigente per amministrazioni locali e per il governo dell’Italia. Le trame, le ripicche e i sotterfugi non fermeranno l’entusiasmo che dalla Capitale si sta già allargando a tutta l’Italia. Giorgia Meloni, con la sua coalizione, è l’unica in grado di battere la sinistra schiava di Renzi e il Movimento 5 Stelle per dare a Roma un governo forte e credibile”. E’ quanto afferma il coordinatore dell’esecutivo nazionale di Fratelli d’Italia Giovanni Donzelli, commentando la presentazione delle liste a sostegno della candidatura di Giorgia Meloni a sindaco di Roma.
