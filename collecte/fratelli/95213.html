M5S, Crosetto: Con le sue dichiarazioni dimostra sua totale inadeguatezza

  “Beppe grillo con le dichiarazioni di oggi finisce col dimostrare definitivamente la sua totale inadeguatezza. Un mese fa insultava il parlamento per non aver accettato le sue indicazioni sul Presidente della Repubblica ed oggi, dopo aver insultato la Gabanelli pochi giorni fa, liquida anche Rodotà.  La Gabanelli fa schifo, Rodotà è andato, gli elettori sono venduti, i parlamentari che ha eletto sono traditori. Poco per volta si evidenzia una cosa: l’unica persona rispettabile in Italia è lui. Possibile? Mi ricorda la barzelletta di quella persona che in autostrada sentendo alla radio la notizia di un pazzo in contromano commentava: uno? Saranno mille!”.
Lo dice Guido Crosetto, coordinatore nazionale di Fratelli d’Italia.
Roma, 30 maggio 2013
 
