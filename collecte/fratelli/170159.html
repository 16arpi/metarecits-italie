Mar Rosso: campo largo non esiste, tra Pd e M5s solo matrimonio d&#8217;interesse

“Ancora una volta i fatti dimostrano che non esiste all’opposizione nessun campo largo. Stamattina su un tema così delicato come quello del via libera delle commissioni congiunte Affari Esteri e Difesa alla relazione sulle nuove missioni internazionali Aspides e Levante, l’opposizione si è frantumata con il Pd che ha votato con la maggioranza mentre il Movimento 5 Stelle si è astenuto e Avs non ha partecipato al voto. Altro che luna di miele. Quello tra Pd e M5S dimostra di essere solo un matrimonio d’interesse, combinato a soli fini elettorali. Un matrimonio destinato a fallire”.
Così il capogruppo di Fratelli d’Italia alla Camera dei deputati Tommaso Foti.
