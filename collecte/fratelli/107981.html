Pensioni di invalidità, Stancanelli: Parole di Meloni confermano attenzione verso urgenze del sud

“Sostenere le famiglie e le fasce deboli della nostra popolazione. E poi lavorare per garantire maggiore sicurezza, più lavoro e un futuro dignitoso ai giovani. Interventi, questi, che potrebbero determinare un rilancio concreto dell’Italia e del Sud. Per questo Fratelli d’Italia e Diventeràbellissima le considerano, all’interno del programma, priorità assolute. Come dimostrano anche le parole di oggi della presidente Giorgia Meloni, che in un’intervista ha dichiarato che il primo provvedimento in assoluto del governo Meloni sarebbe quello di raddoppiare le pensioni di invalidità, attualmente ferme a 270 euro.
Parole che intendo rilanciare, perché Diventeràbellissima è accanto a chi soffre, a coloro che non sono autonomi e che devono avere un’assistenza adeguata e una propria dignità senza necessariamente dipendere dalla disponibilità di parenti e amici”.

Lo ha detto Raffaele Stancanelli, candidato di Fratelli d’Italia al Senato.
