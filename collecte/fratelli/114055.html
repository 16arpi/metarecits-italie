Pdl fisco, FdI: Servirà solo a far affacciare qualcuno dal balcone

“Non abbiamo veri motivi per votare contro ma non abbiamo nemmeno validi motivi per votare a favore perché questo è un provvedimento che via via si è sgonfiato perdendo di importanza”.
Così Marco Osnato, deputato di Fratelli d’Italia intervenendo in aula in dichiarazione di voto sul dl semplificazione fiscale e annunciando il voto di astensione di FDI.
“In questo provvedimento – ha aggiunto il deputato di FDI – non ci sono prospettive di sviluppo. In ogni articolo più significativo è presente un continuo rimando agli esercizi futuri perché per la maggioranza è importante avere titoli sui giornali che siano ad effetto ma ben poco avremo di buono sin da domani. Non è una semplificazione né una opportunità ma servirà solo a far sì che qualcuno oggi possa affacciarsi trionfante da un balcone”.
“Fratelli d’Italia – ha concluso Osnato – continuerà la sua battaglia per dare alle imprese e alle famiglie, misure economiche importanti come incentivi, detassazioni, flat tax e maggiore occupazione”.
