Lavoro, Meloni: Svimez e istat descrivono disastro economico senza precedenti

«Ieri i dati Svimez sul Mezzogiorno: il Pil delle regioni del Sud è sceso del 9,4%, la natalità ha registrato un crollo spaventoso e il numero dei bambini nati ha toccato il punto più basso dall’Unità d’Italia, una persona su tre è a rischio povertà. Oggi i dati Istat: nuovo record storico della disoccupazione giovanile al 44,2%, mai così alto dal 1977. Sono i numeri di un bollettino di guerra che riguarda tutti gli italiani, perché il futuro del Sud è il futuro dell’Italia intera. Nessuna ripresa è possibile se si lascia indietro la metà della Nazione. Ma di fronte a questo disastro economico e sociale senza precedenti, Renzi e la sua maggioranza hanno altre priorità e preferiscono occuparsi di temi fondamentali come la legalizzazione della cannabis».
È quanto scrive su Facebook il presidente  di Fratelli d’Italia, Giorgia Meloni.
