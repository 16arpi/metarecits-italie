RdC. Balboni: Ora Lega si accorge reddito a terroristi? Votò contro emendamenti FdI

“Siamo lieti che la Lega abbia capito che il Reddito di cittadinanza, così come l’ha approvato insieme a M5S, favorisce delinquenti e condannati, e tra questi anche terroristi che si sono macchiati da efferati delitti. Da ultimo il caso dell’ex brigatista Federica Saraceni condannata per l’omicidio di Massimo D’Antona. Dispiace però far notare ai colleghi della Lega che sarebbe bastato poco per evitare tutto questo, e cioè che avessero votato a favore degli emendamenti che Fratelli d’Italia aveva presentato, anziché bocciarli unendo i loro voti a quelli del M5S. Comunque se la Lega davvero vuole evitare questi effetti perversi della legge, basta riprendere quei miei emendamenti e presentare un disegno di legge che impedisca a delinquenti, malviventi e condannati per gravi reati, come appunto il terrorismo, di accedere al reddito di cittadinanza. E vedremo chi avrà il coraggio di votare contro ad un ddl che vuole mettere fine a questo scandalo di risorse pubbliche regalate ai delinquenti”. Lo dichiara il senatore di Fratelli d’Italia, Alberto Balboni, vicepresidente della Commissione Giustizia.  
