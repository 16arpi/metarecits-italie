Dl missioni, Cirielli: Commissione d&#8217;inchiesta sui Marò

“La situazione dei due maro’ italiani prigionieri in India è poco dignitosa per le istituzioni, per il governo e per i diritti di due concittadini che lo Stato ha mandato all’estero e non ha adeguatamente tutelato. L’Italia non si è fatta rispettare né dagli alleati né dalla comunità internazionale”.
  
 
E’ quanto ha dichiarato oggi alla Camera Edmondo Cirielli, deputato di Fratelli d’Italia e membro dell’Ufficio di Presidenza di Montecitorio, nel corso del dibattito sul decreto di proroga delle missioni internazionali.
“Intanto – ha proseguito Cirielli – continuiamo a mandare militari sulle navi private per difendere il traffico marittimo nell’Oceano Indiano dalla pirateria, a tutto beneficio dell’India. Alla comunità internazionale va dato un segnale: se non si interviene per far processare i nostri maro’ secondo il diritto internazionale, allora l’Italia non parteciperà più a questa missione.
Per Fratelli d’Italia la vicenda non finisce qui. Ci sono responsabilità gravissime del ministro Monti, probabilmente del ministro Di Paola e forse anche del ministro Passera, che ha avuto in tutta la vicenda dei maro’ un ruolo stranamente iperattivo. Chiederemo una commissione speciale d’inchiesta su questa vicenda – ha concluso Cirielli – che ha probabilmente visto la violazione di norme penali da parte delle istituzioni e di burocrazie dello Stato”.
 
Roma, 4 dicembre 2013
