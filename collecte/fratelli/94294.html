Coppie gay, Iadicicco (Fratelli d&#8217;Italia): sentenza cassazione preoccupante e ideologica

Ritengo discutibile e ideologica la sentenza della Corte di Cassazione che ha respinto il ricorso di un uomo che contestava l’affidamento del figlio alla madre, che ora vive con una donna. Preoccupa il clima che si sta generando in Italia per aprire uno spazio al possibile riconoscimento giuridico delle coppie omosessuali e delle adozioni da parte delle coppie dello stesso sesso. Mi batterò con tutte le forze che ho, nella mia attività politica, affinché questo non accada mai. Non si tratta di giudicare le scelte di ognuno, ma di difendere una conquista di tutti: la famiglia fondata sul matrimonio quale comunità naturale dove poggia la società e l’educazione dei nostri figli.
  
È quanto dichiara, in una nota, il consigliere uscente della Provincia di Roma ed esponente di ‘Fratelli d’Italia – Centrodestra Nazionale’ Federico Iadicicco.
Roma, 11 gennaio 2013
