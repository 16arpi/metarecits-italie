Islam, Meloni: Da Corte di Strasburgo prove generali di sottomissione, Italia protesti contro sentenza pro-Sharia

«Prove generali di sottomissione all’Islam. La Corte europea dei diritti umani ha stabilito che la sharia non è contraria ai diritti umani e che non è proibito creare dei gruppi separati che seguano le norme coraniche. Siamo alla negazione di millenni di storia europea e alla resa incondizionata nei confronti di chi vuole annientare la nostra libertà e la nostra cultura. L’Italia ignori questa sentenza fuori dal mondo e protesti formalmente contro questa vergogna, contraria ad ogni norma fondamentale della nostra civiltà».
Lo scrive su Facebook il presidente di Fratelli d’Italia, Giorgia Meloni, commentando la notizia pubblicata dal quotidiano “La Verità”. 
