Ue, Meloni: Vertice Bratislava mette a nudo crisi Ue e fallimento politiche Governo Renzi-Alfano

«Il vertice europeo di Bratislava ha messo a nudo la crisi della UE e il fallimento totale delle politiche del Governo Renzi-Alfano. Le sfide da affrontare sono quattro: sicurezza, immigrazione, crescita economica, lavoro. I tecnocrati europei non hanno soluzioni, il Governo italiano ha solo ricette sbagliate. Il bluff ormai è stato scoperto e con Renzi e Alfano l’Italia è condannata alla povertà e a diventare il campo profughi d’Europa. La strada da percorrere Fratelli d’Italia l’ha già indicata da tempo: guerra all’ISIS e al terrorismo; stop agli sbarchi e all’immigrazione incontrollata; scioglimento controllato e concordato dell’Euro; difesa dell’economia reale e delle produzioni locali e non degli interessi della grande finanza».
Lo scrive su Facebook il presidente di Fratelli d’Italia, Giorgia Meloni.
