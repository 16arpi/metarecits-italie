Russia, Meloni: Ue prolunga sanzioni a Russia, ancora una volta governo Renzi non ottiene nulla in Europa

«Oggi il Consiglio Ue ha prolungato di 6 mesi le sanzioni contro la Russia. Renzi era andato in Europa a fare la voce grossa: “Ho chiesto all’ambasciatore di attendere a dare l’ok al rinnovo automatico delle sanzioni alla Russia e ho detto ‘vorrei discuterne’. È partita una bella discussione”. Evidentemente la “bella discussione” è finita, ma non è andata benissimo per noi: ancora una volta il Presidente del Consiglio non ha ottenuto nulla in Europa. Il risultato del Governo è disastroso: l’Italia continuerà a pagare il peso di questa scelta folle, già costata alla nostra Nazione miliardi di euro e centinaia di posti di lavoro».
Lo scrive su Facebook il presidente di Fratelli d’Italia, Giorgia Meloni.
