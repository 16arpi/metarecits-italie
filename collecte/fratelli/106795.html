Scuola, Murgia: Pd scappa dalle proprie responsabilità

“Supportiamo in toto l’azione degli insegnanti diplomati al magistrale oggi in piazza. Il governo Renzi ha stravolto il sistema scuola, sacrificando il comparto insegnanti, tralasciando la messa in sicurezza prima del termine della legislatura. Un sistema ulteriormente complicato da una prevedibile sentenza del Consiglio di Stato che ha provocato instabilità lavorativa. Molti di quelli oggi in piazza potrebbero lavorare ma si trovano in stato di precarietà. Il PD scappa dalle proprie responsabilità. Difendiamo e difenderemo i diritti dei lavoratori della scuola”. Così in una nota Bruno Murgia, deputato di Fratelli d’Italia membro della commissione Istruzione, Cultura, Sport alla Camera dei Deputati, a margine della manifestazione degli insegnanti diplomati al magistrale.
