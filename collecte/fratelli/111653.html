Rifiuti. Iannone: Governo intervenga in Campania siamo in emergenza. No a sceneggiate come a Caserta

“Sul tema rifiuti in Campania non si può ritornare indietro, riproponendo una discussione ideologica riguardo l’opportunità o meno della costruzione dei termovalorizzatori. La Campania sta vivendo una gravissima emergenza frutto dell’incapacità e dell’inadeguatezza del governo regionale di De Luca e delle stesse Istituzioni locali. E’ evidente che proprio chi è causa di questo sfascio non possa essere la soluzione, ma piuttosto spetti al governo intervenire. Rivolgo, perciò, un appello all’Esecutivo, affinchè individui soluzioni capaci di risolvere questa emergenza. Di certo, però, mi auguro che non ci si limiti alla sceneggiata dei giorni scorsi fatta a Caserta, in merito alla quale è ancora da capire che tipo di accordo e di risultato sia stato raggiunto. La Campania non può più attendere o essere presa in giro”. Lo dichiara il senatore di Fratelli d’Italia, Antonio Iannone, componente della Commissione parlamentare di inchiesta sulle attivita’ illecite connesse al ciclo dei rifiuti e su illeciti ambientali ad esse correlati
