Marò, Rampelli: abbraccio a Latorre e Girone. Detenzione ingiusta fu fallimento dei governi italiani

“E’ una bella notizia che la Corte Suprema indiana abbia chiuso tutte le cause contro i due Marò italiani, Massimiliano Latorre e Salvatore Girone. La gestione del Caso Marò è un fallimento tutto italiano. Da parte del Governo Monti solo stallo e tentennamenti. Ciò che ha contribuì alla soluzione definitiva fu l’arbitrato internazionale da subito richiesto da Fratelli d’Italia e lo spostamento della questione giudiziaria presso il Tribunale dell’Aja. Il nostro abbraccio a Latorre e Girone che dopo anni di ingiusta detenzione possono lasciarsi alle spalle quella che è stata una vera e propria odissea giudiziaria”.
E’ quanto dichiara in una nota Fabio Rampelli, vicepresidente della Camera e deputato di Fdi.
