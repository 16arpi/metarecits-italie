FdI, Meloni: Soddisfatta da nuovo simbolo, coniuga tradizione An con innovazione FdI

«Mi soddisfa molto il nuovo simbolo con il quale Fratelli d’Italia-Alleanza nazionale si presenterà alle elezioni 2014: riproporre per intero il logo di An insieme a quello di FdI senza scomporre elementi di uno dei simboli significa riconoscere l’integrità e la dignità di entrambi. Così i 250 mila partecipanti alle nostri primarie hanno scelto di coniugare la tradizione politica di An all’innovazione di FdI. Il nuovo simbolo, che ha ottenuto il 28% dei consensi, rappresenta una sintesi perfetta anche rispetto alle due proposte che si sono classificate al secondo e terzo posto su otto proposte complessive:
  
da una parte quella che tiene fede al simbolo di FdI e che riporta nella parte bianca la dicitura Alleanza Nazionale ma non prevede la presenza della fiamma del Msi; dall’altra quello che ripropone per intero il simbolo di Alleanza Nazionale con la dicitura di Fratelli d’Italia».



È quanto dichiara il presidente dei deputati di Fratelli d’Italia, Giorgia Meloni.
Roma, 26 febbraio 2014



