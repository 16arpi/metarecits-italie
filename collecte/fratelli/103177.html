Immigrazione, Meloni: Su possibilità requisizione case sfitte ancora nessuna risposta da Renzi e Alfano


«L’appellativo che l’intellighenzia e i radical chic mi hanno affibbiato questa settimana è: allarmista. Questo perchè dopo la requisizione dell’Ostello della Gioventù di Goro da parte della Prefettura (e dunque del Ministero dell’Interno guidato da Alfano) ho mostrato agli italiani una scioccante scoperta: per accogliere gli immigrati le Prefetture applicano una norma del 1865 presente nel nostro ordinamento e che permette allo Stato di disporre per grave necessità della proprietà privata dei cittadini e adottare provvedimenti di requisizione di strutture private. Sarò pure allarmista ma ribadisco la mia domanda a Renzi e Alfano, rimasta fino ad ora senza risposta: quale sarà il prossimo passo, requisire le seconde case sfitte degli italiani e metterci dentro i migranti?».
Lo scrive su facebook il presidente di Fratelli d’Italia, Giorgia Meloni.
