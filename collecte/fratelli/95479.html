Ue, Scurria: Da Europa adeguato sostegno a sviluppo urbano sostenibile

«Oggi in Commissione per lo sviluppo regionale del Parlamento europeo sono state approvate in prima lettura alcune modifiche chiave in materia di politica di coesione, principale strumento di investimento comune dell’Ue. In particolare, le città potranno godere del 5% del Fondo Europeo di Sviluppo Regionale (FESR) per il loro sviluppo sostenibile. Un atto che dimostra particolare attenzione del Parlamento europeo, grazie anche all’azione dei parlamentari italiani, verso le politiche regionali a sostegno dello sviluppo urbano e rurale. Una spinta politica ed economica rilevante per rivalutare concretamente il patrimonio edilizio di grandi città europee e intraprendere iniziative legate al sociale e all’edilizia popolare».
È quanto dichiara l’eurodeputato di Fratelli d’Italia, Marco Scurria.
Roma, 10 luglio 2013
