L. Stabilità, Meloni: Follia aumentare tassa di successione&#8230;

…FDI-AN PRONTA A BARRICATE PER SCONGIURARE SCEMPIO. «L’ipotesi del governo Renzi di aumentare la tassa di successione con la prossima legge di stabilità è l’ennesima follia di un Esecutivo di centrosinistra capace di fare solo una cosa:…

…alzare le tasse e mettere le mani nelle tasche degli italiani. Quella di successione è un’imposta ingiusta che il centrodestra aveva abolito, perché tassare ulteriormente un bene come la casa che per le famiglie italiane rappresenta il frutto di tanti sacrifici e anni di lavoro è profondamente sbagliato. Fratelli d’Italia-Alleanza Nazionale è pronta a fare le barricate in Parlamento per scongiurare questo scempio, che rischierebbe di essere un vero e proprio esproprio ai danni di milioni di italiani». 
È quanto dichiara il presidente di Fratelli d’Italia-Alleanza Nazionale, Giorgia Meloni.
