Manovra, Meloni: M5s esulta per emendamento su commercializzazione fiori canapa. Sono senza parole, per FdI droga non è mai innocua

«”Ragazzi ce l’abbiamo fatta”. Con queste parole i grillini esultano per l’ok al loro emendamento che permette di commercializzare i fiori della canapa. Sono senza parole: parliamo di una norma folle, che permette di spalancare le porte alla vendita legale di quei prodotti con cannabis a basso contenuto di Thc che il Consiglio superiore della Sanità ha giudicato estremamente pericolosi per la salute. Per FdI la droga non è mai una cosa leggera e innocua. E noi continueremo a combattere la sua diffusione e chi la sostiene».
È quanto dichiara il presidente di Fratelli d’Italia, Giorgia Meloni.
