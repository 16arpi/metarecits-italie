Scuola, Bucalo: Azzolina brancola nel buio

“Il ministro Azzolina sta portando la scuola nel baratro. La confusione regna sovrana, al ministero non esistono linee guida univoche ed i provvedimenti vengono modificati in base agli umori dei social. Fratelli d’Italia ha più volte chiesto la riapertura delle scuole entro la prima decade di settembre. Il ministro brancola nel buio, temporeggia e intanto la scuola, gli studenti e il corpo insegnante subiscono le conseguenze. Presidente Conte continuare così è assurdo”. 
Lo dichiara il deputato di Fratelli d’Italia Carmela Ella Bucalo, responsabile scuola del dipartimento Istruzione di Fdi.
