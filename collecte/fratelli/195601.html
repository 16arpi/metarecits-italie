Usa: vicini e solidali a Repubblicani ed a Trump. Attentato monito per seminatori di odio

“Fratelli d’Italia esprime la sua vicinanza e solidarietà al partito Repubblicano e al 45esimo Presidente degli Stati Uniti Donald Trump per l’attentato che questa notte ha subito in Pennsylvania nel corso di un suo comizio elettorale. È nostra ferma convinzione che nelle democrazie occidentali non dovrebbe trovare spazio la demonizzazione dell’avversario, a cui in maniera sistematica stiamo recentemente assistendo e che è ragione della violenza che registriamo. Il nostro auspicio è che quanto accaduto negli Usa possa essere un forte monito tanto negli Stati Uniti quanto in Europa a chi semina odio politico”.
Lo dichiara in una nota Fratelli d’Italia.
