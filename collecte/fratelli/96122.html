Centrodestra, Meloni: Popolo chiede primarie Alfano? Non basta chiamarsi Ncd per farne parte

«Proprio oggi ricorre un anno dalle primarie del centrodestra, poi abortite. Se allora Alfano avesse avuto il coraggio di andare fino in fondo forse oggi si troverebbe ancora nel campo del centrodestra e non in trincea a difendere un governo di centrosinistra. Le future primarie di coalizione le immagino più aperte possibili perché è il nostro popolo che ce le chiede. Bisogna avere l’umiltà di tornare per le strade.
  
Lo stesso popolo dei Forconi è fatto di persone che hanno creduto nella fine dell’oppressione fiscale. Agricoltori, commercianti, piccoli produttori: gente che un tempo guardava verso di noi. A quali forze aprirle? Bisognerà valutare idee e programmi perché non basta chiamarsi ‘Nuovo Centrodestra’ per farne davvero parte».
È quanto dichiara in un’intervista al Giornale il fondatore di Fratelli d’Italia, Giorgia Meloni.
Roma, 16 dicembre 2013
