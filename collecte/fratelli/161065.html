Libia, Rauti: “L’Italia torna centrale nel Mediterraneo”

“Il viaggio del Presidente del Consiglio Giorgia Meloni in Libia – a distanza di pochi giorni da quello in Algeria – rimette l’Italia al centro del Mediterraneo. Riacquistiamo centralità nel cosiddetto ‘continente liquido’ e ci facciamo promotori di un ‘Piano Mattei per l’Africa’ che consente agli Stati africani di tornare ad essere protagonisti”. Lo dichiara il sottosegretario di stato alla Difesa e senatore di Fratelli d’Italia Isabella Rauti. “Inoltre , la firma di importanti accordi con il Paese libico rappresenta una garanzia per la sicurezza energetica dell’Italia. Il governo Meloni – prosegue Rauti – sta attuando una strategia politica di rapporti diplomatici ad ampio raggio – dagli odierni accordi di Tripoli a quelli dei giorni scorsi ad Algeri – per consentire all’Italia la diversificazione e la sostenibilità delle fonti energetiche e per fare del nostro paese l’hub europeo di approvvigionamento nel Mediterraneo”.
