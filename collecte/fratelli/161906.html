Immigrazione, Rampelli: a Cutro rinasce l&#8217;Europa

“Il Consiglio dei Ministri a Cutro è l’atto di nascita della nuova Unione europea. Il decreto legge del quale si è lungamente parlato va esattamente nella direzione indicata da Fratelli d’Italia negli anni: guerra senza tregua ai trafficanti di uomini, aumento delle pene per gli organizzatori delle tratte e per i responsabili delle morti in mare, ripristino della programmazione dei flussi migratori legali, rafforzamento dei controlli sulla gestione dell’accoglienza e sullo sfruttamento del lavoro nero, invito all’Unione europea a intervenire finanziariamente su Tunisia e Nord Africa per creare occasioni di sviluppo, lavoro e benessere. Da uno dei paesini più poveri d’Europa, l’Europa può rinascere”. 
E’ quanto dichiara il vicepresidente della Camera dei deputati Fabio Rampelli di Fratelli d’Italia. 
