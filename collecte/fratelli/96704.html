Comunali Bari, Meloni: Primarie FdI-AN successo straordinario

«La straordinaria adesione alle primarie organizzate a Bari da Fratelli d’Italia-Alleanza nazionale dimostra quanto grande sia la voglia degli italiani di partecipare alle scelte della politica. Tremila baresi hanno deciso che alle prossime amministrative FdI-AN si presenterà in coalizione con gli altri partiti del centrodestra e lo hanno fatto con passione, spirito di condivisione, militanza, che ci riempiono di soddisfazione.
  
Fratelli d’Italia-Alleanza Nazionale continuerà a celebrare elezioni primarie a tutti i livelli nella convinzione che tutte le scelte debbano essere rimesse nelle mani del popolo: il tempo delle segreterie di partito che decidono tutto in nome e per conto degli italiani è finito».
È quanto dichiara il presidente nazionale di Fratelli d’Italia-Alleanza nazionale, Giorgia Meloni.
Roma, 25 marzo 2014
