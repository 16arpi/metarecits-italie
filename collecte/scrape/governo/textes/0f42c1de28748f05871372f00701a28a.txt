Vai al Contenuto
Raggiungi il piè di pagina











Attacco terroristico di Hamas, il Presidente Meloni incontra una delegazione di familiari delle vittime e degli ostaggi
24 Ottobre 2023

Il Presidente del Consiglio, Giorgia Meloni, ha incontrato oggi a Palazzo Chigi una delegazione dei familiari delle vittime e degli ostaggi del brutale attacco terroristico di Hamas del 7 ottobre scorso. 
Nel corso dell'incontro, il Presidente ha ascoltato le storie dei familiari e ha espresso il profondo sgomento per la ferocia con la quale Hamas si è accanito contro civili inermi, casa per casa, non risparmiando neppure donne, bambini e anziani. 
Il Presidente Meloni ha rinnovato la solidarietà e la vicinanza del Governo allo Stato d'Israele, ha ribadito la forte preoccupazione per gli ostaggi e ha confermato il suo impegno per la loro liberazione immediata. 
Ad accompagnare la delegazione l’Ambasciatore d’Israele in Italia Alon Bar, il Presidente dell’UCEI Noemi Di Segni e il Presidente della Comunità Ebraica di Roma Victor Fadlun.