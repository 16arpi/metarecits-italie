Vai al Contenuto
Raggiungi il piè di pagina











Incontro bilaterale con il Presidente della Repubblica araba d’Egitto
21 Ottobre 2023

A margine del Vertice del Cairo per la Pace, il Presidente del Consiglio, Giorgia Meloni, ha avuto un incontro con il Presidente della Repubblica araba d’Egitto, Abdel Fattah al-Sisi. 
Il colloquio si è incentrato sul grave conflitto in corso in Medio Oriente e sulla necessità di sostenere un'urgente e coordinata azione diplomatica volta a contenere la sua ulteriore espansione. In questo senso, il Presidente Meloni ha sottolineato l’importanza del Vertice organizzato dal Cairo e il confronto tra tutti gli Stati partecipanti. L’incontro è stata anche un’occasione per approfondire le urgenti necessità umanitarie a Gaza.
Italia ed Egitto continueranno a lavorare nelle prossime settimane in uno spirito di rafforzata collaborazione.