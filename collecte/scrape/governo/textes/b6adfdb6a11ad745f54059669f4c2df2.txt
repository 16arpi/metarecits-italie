Vai al Contenuto
Raggiungi il piè di pagina











Convocazione del Consiglio dei Ministri n. 97
26 Settembre 2024

Il Consiglio dei Ministri è convocato venerdì 27 settembre 2024, alle ore 11.00 a Palazzo Chigi, per l’esame del seguente ordine del giorno:
SCHEMA DI DECRETO-LEGGE: Disposizioni urgenti in materia di ingresso in Italia di lavoratori stranieri, di tutela e assistenza alle vittime di caporalato, nonché di gestione dei flussi migratori e di protezione internazionale (PRESIDENZA - INTERNO - GIUSTIZIA - LAVORO E POLITICHE SOCIALI);
SCHEMA DI DECRETO-LEGGE: Misure urgenti per contrastare i fenomeni di violenza nei confronti dei professionisti sanitari, socio-sanitari, ausiliari e di assistenza e cura nell’esercizio delle loro funzioni nonché di danneggiamento dei beni destinati all’assistenza sanitaria (PRESIDENZA - SALUTE - GIUSTIZIA)
SCHEMA DI DISEGNO DI LEGGE: Ratifica ed esecuzione dell’Accordo di cooperazione tra il Governo della Repubblica italiana e il Governo della Repubblica della Costa d’Avorio in materia di migrazione e di sicurezza, fatto ad Abidjan il 22 marzo 2023 (AFFARI ESTERI E COOPERAZIONE INTERNAZIONALE - INTERNO);
SCHEMA DI DISEGNO DI LEGGE in materia di sicurezza delle attività subacquee (PRESIDENZA - PROTEZIONE CIVILE E POLITICHE DEL MARE);
SCHEMA DI DISEGNO DI LEGGE: Disposizioni per l’esercizio della libertà sindacale del personale delle forze armate e delle forze di polizia a ordinamento militare, nonché di proroga della delega di cui all’articolo 9, comma 15, della legge 28 aprile 2022, n. 46 (PUBBLICA AMMINISTRAZIONE - DIFESA);
SCHEMA DI DECRETO LEGISLATIVO: Disposizioni integrative e correttive al decreto legislativo 10 ottobre 2022, n. 149, recante “Attuazione della legge 26 novembre 2021, n. 206, recante delega al Governo per l’efficienza del processo civile e per la revisione della disciplina degli strumenti di risoluzione alternativa delle controversie e misure urgenti di razionalizzazione dei procedimenti in materia di diritti delle persone e delle famiglie nonché in materia di esecuzione forzata” – SECONDO ESAME PRELIMINARE (GIUSTIZIA);
AGGIORNAMENTO dello schema di piano strutturale di bilancio di medio termine, di cui al Capo IV del Regolamento (UE) 2024/1263 (ECONOMIA E FINANZE);
LEGGI REGIONALI;
VARIE ED EVENTUALI.