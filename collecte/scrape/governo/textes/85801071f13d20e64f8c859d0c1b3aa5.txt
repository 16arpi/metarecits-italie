Vai al Contenuto
Raggiungi il piè di pagina











Il Presidente Meloni incontra i rappresentanti del Business7
17 Maggio 2024

Il Presidente del Consiglio Giorgia Meloni ha incontrato oggi i rappresentanti del Business7, il formato di dialogo tra G7 e settore privato imprenditoriale, quest’anno coordinato da Confindustria.
 
Nel corso dell’incontro, il Presidente Meloni ha illustrato le priorità del Vertice di Puglia in programma il 13-15 giugno, soffermandosi in particolare sull’impegno della Presidenza italiana del G7 per favorire gli investimenti, i rapporti economici e un commercio libero ed equo in un quadro di regole concordate a livello internazionale.
 
Al termine dell’evento, il Presidente del Consiglio ha ricevuto dal Presidente di turno del Business7, Emma Marcegaglia, le proposte della comunità imprenditoriale sulle principali sfide dell’agenda globale.
 
All’incontro hanno presso parte i vertici delle associazioni imprenditoriali delle Nazioni G7: Canadian Chamber of Commerce, Mouvement des Entreprises de France, US Chamber of Commerce, Confederation of British Industry, Bundesverband der Deutschen Industrie (Germania), Keidanren (Giappone) e Business Europe.