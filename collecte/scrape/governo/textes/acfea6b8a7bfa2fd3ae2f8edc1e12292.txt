Vai al Contenuto
Raggiungi il piè di pagina











Conversazione telefonica tra il Presidente del Consiglio Giorgia Meloni e il Cancelliere della Repubblica Federale di Germania Olaf Scholz
28 Ottobre 2022

Conversazione telefonica tra il Presidente del Consiglio dei Ministri Giorgia Meloni e il Cancelliere della Repubblica Federale di Germania Olaf Scholz. Entrambi hanno posto l’accento sulla forte partnership tra Italia e Germania.
Al centro del colloquio la guerra in Ucraina. Meloni ha ricordato l’impegno dell’Italia nel sostegno a Kiev sul fronte politico, militare, economico e umanitario e consapevole di come la ricostruzione dell'Ucraina rappresenti un aspetto cruciale. Meloni e Scholz hanno poi affrontato il dossier energetico, alla luce delle conclusioni dell’ultimo Consiglio europeo.
Il Presidente Meloni ha ribadito l’importanza dei passi avanti compiuti a livello europeo e ha ribadito l’urgenza di arrivare, quanto prima, a misure concrete per ridurre i prezzi dell’energia. Nel corso della conversazione Meloni e Scholz hanno, infine, affrontato i dossier relativi alla gestione europea dei flussi migratori e il tema della crescita economica.