Vai al Contenuto
Raggiungi il piè di pagina











Il Presidente Meloni incontra Ronald Lauder, Presidente del World Jewish Congress
23 Novembre 2022

Incontro questa mattina a Palazzo Chigi tra il presidente del Consiglio Giorgia Meloni e il presidente del World Jewish Congress, Ronald Lauder. Nel corso del colloquio, al quale hanno partecipato anche la presidente dell'Unione delle Comunità Ebraiche Italiane Noemi Di Segni e la presidente della Comunità Ebraica di Roma Ruth Dureghello, è emersa piena sintonia sulla necessità di un forte e più incisivo impegno comune per combattere in ogni sua forma l’antisemitismo, fenomeno in preoccupante crescita anche attraverso il web e i social network. Meloni ha, inoltre, sottolineato l’imprescindibile importanza delle comunità ebraiche per l’identità nazionale italiana ed europea.