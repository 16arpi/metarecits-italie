Vai al Contenuto
Raggiungi il piè di pagina











Alpinismo, il Presidente Meloni consegna la bandiera italiana alla missione per il K2
4 Giugno 2024

Il Presidente del Consiglio, Giorgia Meloni, ha ricevuto a Palazzo Chigi la spedizione alpinistica femminile che si recherà sul K2 per il 70° anniversario della conquista da parte della missione italiana con gli alpinisti Lino Lacedelli e Achille Compagnoni, guidata da Ardito Desio.
A salire sulla seconda vetta al mondo per altitudine (8.611 m. slm) saranno: Silvia Loreggian, Federica Mingolla, Cristina Piolini e Anna Torretta. Le alpiniste hanno ricevuto dal Presidente Meloni la bandiera tricolore italiana che sarà portata in vetta.
La spedizione è ideata dal CAI (Club Alpino Italiano) e organizzata dall’associazione Ev-K2-Cnr.
Il Presidente Meloni ha ricevuto inoltre, tra gli altri: Antonio Montani, presidente generale del CAI; Massimiliano Ossini, che realizzerà un documentario sulla spedizione per la Rai; Agostino Da Polenza, capo spedizione e presidente di Ev-K2-Cnr.