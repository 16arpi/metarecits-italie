Vai al Contenuto
Raggiungi il piè di pagina











Incontro con il Presidente del Paraguay
24 Settembre 2025

Il Presidente del Consiglio Giorgia Meloni ha incontrato il Presidente del Paraguay, Santiago Peña Palacios, a margine dell’Assemblea Generale dell’ONU a New York.
I due leader hanno espresso soddisfazione per il livello dei rapporti bilaterali tra le due Nazioni, ricordando che quest’anno si celebra il 150° anniversario delle relazioni diplomatiche tra Italia e Paraguay.
Nel corso del colloquio il Presidente Meloni ha ringraziato il Presidente Peña per aver confermato la sua partecipazione alla riunione del processo di Aqaba in programma a Roma il 14-15 ottobre prossimi e ha espresso l’intenzione di rafforzare ulteriormente la collaborazione bilaterale, in particolare nel campo della lotta al crimine organizzato e al narcotraffico.