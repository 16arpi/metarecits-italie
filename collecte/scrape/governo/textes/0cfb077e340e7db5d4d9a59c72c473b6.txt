Vai al Contenuto
Raggiungi il piè di pagina











Incontro del Presidente Meloni con il Re e la Regina di Spagna
11 Dicembre 2024

Il Presidente del Consiglio dei Ministri, Giorgia Meloni, ha ricevuto le Loro Maestà il Re Felipe VI e la Regina Letizia di Spagna a Villa Doria Pamphilj in occasione della Visita di Stato dei Reali in Italia. Ha preso parte all’incontro anche il Vice Presidente del Consiglio dei Ministri e Ministro degli Affari Esteri e della Cooperazione Internazionale, Antonio Tajani. 
In apertura, il Presidente Meloni ha nuovamente espresso la sua personale solidarietà e quella del Governo italiano per le vittime e le devastazioni causate dalle inondazioni di fine ottobre nella regione di Valencia.
Le relazioni tra Italia e Spagna nel quadro della comune appartenenza all’Unione europea sono state oggetto del successivo scambio, con una particolare attenzione alla cooperazione economica e culturale.
L’incontro è stata anche l’occasione per confermare il comune interesse strategico a rinforzare ulteriormente le relazioni con l’America Latina, ma anche con il Vicinato meridionale e l’Africa, anche nel più ampio contesto della gestione del fenomeno migratorio.
Si è infine discusso delle principali aree di crisi, a partire dal Medio Oriente e dai più recenti sviluppi in Siria.