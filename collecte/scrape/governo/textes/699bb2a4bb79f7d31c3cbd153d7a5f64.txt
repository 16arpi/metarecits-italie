Vai al Contenuto
Raggiungi il piè di pagina











Piano Mattei, evento di alto livello tecnico Italia-Ue per rafforzare la cooperazione con l'Africa
27 Marzo 2025

Comunicato stampa congiunto Italia-Ue
Oggi l'Italia e l'Unione europea hanno organizzato un evento, a livello alti funzionari, per rafforzare la collaborazione con l'Africa. 
L'evento è servito come piattaforma per delineare e coordinare ulteriormente gli sforzi nell'attuazione del Piano Mattei per l'Africa dell'Italia e dell'iniziativa Global Gateway (GG) dell'UE - due strategie complementari progettate per promuovere partenariati su misura che rispondano alle esigenze specifiche delle Nazioni africane.
Coinvolgendo attivamente il settore privato, entrambe le strategie mirano a promuovere investimenti sostenibili e a sfruttare competenze all'avanguardia, allineandosi alle priorità condivise dall'Italia e dall'UE per raggiungere la sicurezza economica insieme al continente africano.
L'evento ha riunito oltre 400 partecipanti, tra cui alti funzionari del governo italiano, dell'UE, delle nazioni africane, degli Stati Uniti, leader del settore privato e rappresentanti di organizzazioni internazionali. Le discussioni si sono concentrate sui settori chiave in cui il Piano Mattei e Global Gateway collaborano, come l'energia, le infrastrutture fisiche e digitali e la catena di approvvigionamento del caffè.
L'evento ha sottolineato come gli approcci “Sistema Italia” e “Team Europe” possano fornire soluzioni europee di alta qualità, rafforzando i partenariati con le nazioni africane e gettando le basi per una collaborazione più profonda in futuro.