Vai al Contenuto
Raggiungi il piè di pagina











Colloquio telefonico Meloni - Zelensky
29 Marzo 2023

Il Presidente del Consiglio Giorgia Meloni ha avuto un colloquio telefonico con il Presidente dell'Ucraina Volodymyr Zelensky. 
Zelensky ha manifestato apprezzamento per la prossima Conferenza di Roma sulla ricostruzione dell'Ucraina prevista per il 26 aprile, un'occasione importante per rafforzare i rapporti tra le imprese italiane e l'Ucraina.
Dopo la visita del Presidente Meloni a Kiev del 21 febbraio scorso e l'intervento nel Parlamento italiano del 21 marzo scorso alla vigilia del Consiglio europeo, il Presidente ucraino ha espresso gratitudine all'Italia, ha ricordato la forte motivazione dell'esercito ucraino e espresso fiducia nella capacità di respingere gli attacchi della Russia a difesa dell'integrità territoriale dell'Ucraina, anche grazie all'assistenza degli Stati occidentali, compresa l'Italia. Meloni e Zelensky hanno parlato della necessità di perseguire una "pace giusta".