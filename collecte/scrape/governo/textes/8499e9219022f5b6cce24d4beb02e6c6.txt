Vai al Contenuto
Raggiungi il piè di pagina











Nota del Sottosegretario Mantovano, Autorità delegata per la Sicurezza dalla Repubblica
25 Settembre 2025

Con DPCM firmati dal Presidente del Consiglio Giorgia Meloni, i Generali di Corpo d'Armata della Guardia di Finanza Leandro Cuzzocrea e Ignazio Gibilaro sono stati nominati rispettivamente Vice Direttore Generale del Dipartimento delle informazioni per la sicurezza (DIS) e Vice Direttore dell'Agenzia informazioni e sicurezza interna (AISI). Entrambi gli incarichi hanno durata di quattro anni. Delle nomine è stato informato il Comitato parlamentare per la sicurezza della Repubblica.
Ne dà notizia il Sottosegretario alla Presidenza del Consiglio, Alfredo Mantovano, Autorità delegata per la Sicurezza dalla Repubblica, che dichiara: "Esprimo ai neo Vice Direttori i migliori auguri di buon lavoro e  rivolgo un ringraziamento al Prefetto Alessandra Guidi, giunta alla scadenza del mandato di Vice Direttore DIS, per l'importante servizio svolto in questi anni".