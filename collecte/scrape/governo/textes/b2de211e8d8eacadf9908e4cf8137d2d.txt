Vai al Contenuto
Raggiungi il piè di pagina











Rinnovo del contratto della scuola, nota di Palazzo Chigi
10 Novembre 2022

Registriamo con piena soddisfazione la firma dell'accordo per il rinnovo del contratto della scuola tra i sindacati e il Ministero dell'Istruzione. Si sblocca così una vicenda di grande interesse pubblico, che coinvolge circa 1,2 milioni di persone, delle quali 850.000 docenti. 
L'accordo, atteso da tempo, comporta un impegno finanziario importante, che corrisponde alla volontà del governo di effettuare un forte investimento nella formazione e nell'istruzione dei giovani, essenziale per un paese avanzato che voglia competere tra le moderne economie della conoscenza. 
È un risultato importante frutto dello spirito di collaborazione avviato dal governo con le parti sociali e che ci auguriamo possa raggiungere in futuro ulteriori importanti obiettivi.