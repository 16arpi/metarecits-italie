Vai al Contenuto
Raggiungi il piè di pagina











Incontri bilaterali a margine del Vertice Italia-Asia Centrale
30 Maggio 2025

A margine del primo Vertice Italia-Asia Centrale tenutosi oggi ad Astana, il Presidente del Consiglio, Giorgia Meloni, ha avuto una serie di incontri bilaterali con Capi di Stato della regione, a conferma della volontà italiana di rafforzare la cooperazione con le Nazioni dell’Asia Centrale sia a livello bilaterale sia regionale nel formato 1+5.
Nel corso della giornata, Meloni ha incontrato il Presidente della Repubblica del Kirghizistan, Sadir Japarov, il Presidente della Repubblica del Tagikistan, Emomali Rahmon, il Presidente della Repubblica del Turkmenistan, Serdar Berdimuhamedow.
I colloqui hanno permesso di riaffermare l’intenzione di proseguire il dialogo su tutte le principali questioni regionali e internazionali, nonché il percorso di  rafforzamento delle relazioni bilaterali in tutti gli ambiti di comune interesse, con particolare attenzione all’energia, alle materie prime critiche, alle infrastrutture, alle risorse idriche, all’ambiente, all’agricoltura, alla connettività, alla cooperazione culturale e accademica e in materia di sicurezza.