Vai al Contenuto
Raggiungi il piè di pagina











Incontro del Presidente Meloni con il Primo Ministro del Regno di Norvegia
7 Novembre 2024

A margine del Vertice della Comunità Politica Europea a Budapest, il Presidente del Consiglio, Giorgia Meloni, ha avuto un incontro con il Primo Ministro del Regno di Norvegia, Jonas Gahr Støre. 
È stata condivisa l’intenzione di continuare a rafforzare la già eccellente cooperazione bilaterale, con particolare riferimento alla diversificazione energetica, all’innovazione e all’attrazione dei reciproci investimenti.
Il colloquio ha, inoltre, rappresentato un’occasione di confronto sui principali temi di politica e sicurezza internazionale e ha permesso di individuare possibili sinergie rispetto alla cooperazione verso il Continente africano in particolare anche nel quadro del Piano Mattei.