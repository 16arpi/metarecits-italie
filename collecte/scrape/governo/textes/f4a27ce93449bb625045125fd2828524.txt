Vai al Contenuto
Raggiungi il piè di pagina











Caivano: riaffermazione del diritto grazie a Esercito Italiano e Forze di Polizia. La dichiarazione del Sottosegretario Mantovano
28 Novembre 2024

L’operazione di sgombero portata a termine stamane nel Parco Verde conferma la riaffermazione del diritto avviata il 31 agosto 2023 a Caivano.
L'operazione è stata realizzata grazie al generoso impegno di 1.200 uomini e donne appartenenti alle Forze di Polizia e all’Esercito Italiano, coordinati dalla Prefettura di Napoli e con il sostegno amministrativo dei commissari del Comune, d'intesa con l'Autorità giudiziaria.
Nei loro riguardi Palazzo Chigi esprime apprezzamento e gratitudine, in modo tutt’altro che formale, che si estende all'eccezionale lavoro svolto dai militari nel ripristino della fruibilità del centro sportivo Pino Daniele e dalle Forze di Polizia per disarticolare le bande criminali della zona.