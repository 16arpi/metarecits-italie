Vai al Contenuto
Raggiungi il piè di pagina











Riforme, il Governo incontra sindacati e associazioni di categoria
30 Maggio 2023

Prosegue il confronto del Governo con le associazioni di categoria e con i sindacati sulle riforme e sui principali provvedimenti in materia economica e fiscale. Il Presidente del Consiglio, Giorgia Meloni, ha incontrato oggi a Palazzo Chigi  i rappresentanti dei sindacati (Cgil, Cisl, Uil, e Ugl e Confsal) e delle associazioni di categoria (Confindustria, Confapi, Confcommercio, Confesercenti, Confartigianato, Cna, Alleanza Cooperative, Coldiretti, Confagricoltura, Cia, Confprofessioni, Abi, Ance e Copagri).
All’ordine del giorno i seguenti temi: riforme istituzionali; delega fiscale; inflazione; sicurezza sul lavoro; pensioni; produttività. Agli incontri seguirà l’avvio o la prosecuzione dei tavoli specifici con i Ministeri a vario titolo interessati.