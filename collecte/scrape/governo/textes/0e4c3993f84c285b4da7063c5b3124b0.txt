Vai al Contenuto
Raggiungi il piè di pagina











Fitto: ritardi Italia in spesa fondi Ue cosa nota, serve intervento strutturale   
14 Aprile 2023

"I dati pubblicati sul portale Cohesion Data della Commissione Europea, che collocano l'Italia penultima in Europa per la spesa dei fondi programmazione 2014-2020, purtroppo confermano ciò che sapevamo da tempo e che avevamo già segnalato nella nostra Relazione sullo stato di attuazione della programmazione 2014-2020". Lo dichiara il Ministro per gli Affari europei, il Sud, le politiche di coesione e il PNRR, Raffaele Fitto.
"L'Italia non riesce a spendere in maniera né soddisfacente né efficiente i fondi di coesione dell'Unione europea. È per questo" prosegue Fitto "che è più che mai necessario e urgente intervenire in maniera strutturale per cambiare il sistema con cui i fondi vengono utilizzati. È questa una sfida fondamentale per il nostro Paese".