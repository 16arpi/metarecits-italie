Vai al Contenuto
Raggiungi il piè di pagina











Vertice UE-ASEAN, il Presidente Meloni incontra il Primo Ministro vietnamita Phạm Minh Chính
14 Dicembre 2022

Il Presidente del Consiglio, Giorgia Meloni, ha incontrato oggi, a margine del Vertice Commemorativo UE-ASEAN, il Primo Ministro vietnamita, Phạm Minh Chính.
I due Capi di Governo hanno espresso soddisfazione per l’andamento dei rapporti bilaterali e concordato di rafforzare ulteriormente la collaborazione fra i due Paesi, in particolare nei settori del commercio, della transizione energetica, della cultura e della difesa. Hanno inoltre sottolineato l’importanza del rapporto fra Unione Europea e Associazione delle Nazioni del Sudest Asiatico (ASEAN), in particolare nel contesto globale attuale.