Vai al Contenuto
Raggiungi il piè di pagina











Incontro con la Commissaria Ue per il Mediterraneo, Dubravka Šuica
24 Gennaio 2025

Il Presidente del Consiglio dei Ministri, Giorgia Meloni, ha incontrato a Palazzo Chigi la Commissaria Ue per il Mediterraneo, Dubravka Šuica, in occasione della prima visita in uno Stato membro dall’avvio del suo mandato.
Al centro del colloquio, il rafforzamento delle relazioni dell’Unione europea con il suo Vicinato meridionale attraverso il "Patto per il Mediterraneo" proposto dalla Commissione per dotare l'Unione europea di un insieme coerente e strategico di partenariati con le Nazioni del Mediterraneo sul modello delle intese già avviate con Tunisia e Egitto e puntando su sviluppo economico e sociale, energia, sicurezza e gestione del fenomeno migratorio.  In questo contesto, il Presidente Meloni ha sottolineato la centralità dei temi energetici e il valore aggiunto del Piano Mattei anche nel contesto del Global Gateway dell’Unione europea.
Il Presidente e la Commissaria si sono infine soffermati sui temi demografici e sull’ulteriore rafforzamento delle iniziative nazionali e Ue a sostegno della genitorialità, della formazione e dell’accesso al lavoro delle giovani generazioni.