Vai al Contenuto
Raggiungi il piè di pagina











Conversazione telefonica del Presidente Meloni con i Presidenti dell’Algeria e dell’Egitto 
26 Gennaio 2024

Il Presidente del Consiglio, Giorgia Meloni, ha avuto oggi pomeriggio – in vista del Vertice Italia-Africa di lunedì prossimo – una conversazione telefonica con il Presidente dell’Algeria Abdelmadjid Tebboune e una con il Presidente dell’Egitto Abdelfattah al-Sisi. I due colloqui sono stati l’occasione per uno scambio di idee sul rilancio delle relazioni dell'Italia con il Continente africano e sullo sviluppo congiunto del Piano Mattei. Le telefonate hanno anche consentito di approfondire con entrambi i leader africani alcuni temi bilaterali e di intrattenere uno scambio sulle ultime evoluzioni delle crisi nella regione medio-orientale. 
È stato espresso l’auspicio dai due leader di poter presto avere una occasione di incontro con il Presidente Meloni.