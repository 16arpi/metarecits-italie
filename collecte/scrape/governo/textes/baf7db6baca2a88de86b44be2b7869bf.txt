Vai al Contenuto
Raggiungi il piè di pagina











Conversazione telefonica con il Primo Ministro del Regno di Norvegia
24 Luglio 2024

Il Presidente del Consiglio, Giorgia Meloni, ha avuto oggi una conversazione telefonica con il Primo Ministro del Regno di Norvegia, Jonas Gahr Støre. 
I due leader hanno approfondito le prospettive della già molto positiva traiettoria della cooperazione bilaterale con particolare riferimento all’energia, all’innovazione, alle materie prime critiche, alla collaborazione in ambito difesa e alla promozione dei reciproci investimenti. 
Al centro dei colloqui anche l’opportunità condivisa di conferire ulteriore impulso al dialogo bilaterale sui principali temi di politica internazionale e alla cooperazione nell’Artico, soprattutto scientifica, anche in considerazione della presidenza di turno norvegese del Consiglio Artico.