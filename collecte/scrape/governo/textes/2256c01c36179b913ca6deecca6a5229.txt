Vai al Contenuto
Raggiungi il piè di pagina











Il Presidente Meloni alla videoconferenza straordinaria dei membri del Consiglio Europeo
17 Ottobre 2023

Il Presidente del Consiglio, Giorgia Meloni, ha preso parte alla videoconferenza straordinaria dei membri del Consiglio Europeo, convocata dal Presidente Charles Michel per discutere dell’attacco di Hamas subito da Israele e delle implicazioni del conflitto in corso, con riferimento anche alla situazione umanitaria di Gaza.
In linea con la Dichiarazione a 27 adottata già domenica 15 ottobre, la videoconferenza ha confermato la forte unità europea nel condannare Hamas e nel sostenere il diritto di Israele a difendersi nel rispetto del diritto internazionale umanitario.
E’ stato inoltre ribadito l’impegno diplomatico europeo a favore della liberazione degli ostaggi e della protezione dei civili palestinesi nonché stranieri nella Striscia di Gaza.
Il Presidente del Consiglio ha inoltre espresso ai Primi Ministri belga De Croo e svedese Kristersson il più profondo cordoglio dell’Italia e suo personale per il grave attentato compiuto ieri sera a Bruxelles.