Vai al Contenuto
Raggiungi il piè di pagina











UNGA, incontro del Presidente Meloni con il Capo del Governo provvisorio del Bangladesh
24 Settembre 2024

A margine della settimana di alto di livello della 79ª Assemblea Generale delle Nazioni Unite, il Presidente del Consiglio, Giorgia Meloni, ha incontrato il Capo del Governo provvisorio del Bangladesh, Prof. Muhammad Yunus.
Nel corso del colloquio il Presidente Meloni ha espresso il sostegno italiano al processo di riforme in Bangladesh e all’obiettivo primario di migliorare le condizioni socio economiche della popolazione.
L'incontro ha anche permesso di affrontare il tema dell’immigrazione e di affermare la volontà di rafforzare la collaborazione in materia, rilanciando in particolare il negoziato per la conclusione di un accordo bilaterale che  contrasti i flussi migratori irregolari, stabilisca una più stretta collaborazione sui rimpatri e, allo stesso tempo, favorisca i percorsi legali.