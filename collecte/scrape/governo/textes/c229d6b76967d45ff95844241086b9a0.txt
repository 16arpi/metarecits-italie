Vai al Contenuto
Raggiungi il piè di pagina











Incontri Fitto con i presidenti delle Regioni: bilancio positivo, ottimo lavoro di ricognizione
29 Maggio 2023

Positivo il bilancio dei tavoli tra il Ministro agli Affari Europei, Coesione, Sud e PNRR Raffaele Fitto e i presidenti delle Regioni svolti nella giornata di oggi: otto i Governatori incontrati per un confronto utile a fare il punto sulle politiche di Coesione, programmazione 2014 - 2020, 2021 - 2027 e il PNRR dei singoli territori.
La mattinata è iniziata con il Presidente della Regione Basilicata Vito Bardi, con il Presidente della Regione Campania Vincenzo De Luca, con il Presidente della Regione Lazio Francesco Rocca, con Il Presidente della Regione Emilia Romagna Stefano Bonaccini, e con il Presidente della Regione Piemonte Alberto Cirio. Nel pomeriggio è stata la volta dei Presidenti delle Regioni Abruzzo e Toscana, Marco Marsilio ed Eugenio Giani, e del Vicepresidente della Regione Lombardia Marco Alparone.
Soddisfatto il Ministro: “Ottimo il lavoro di ricognizione compiuto, e proficuo lo scambio di informazioni con i Presidenti delle Regioni. Un raccordo che ci consente di attivare quel coordinamento tra le Politiche di Coesione e PNRR auspicato anche dalla Commissione europea. Solo così si possono efficientare gli investimenti necessari a riscrivere la prospettiva non solo dei singoli territori, ma dell’intero Paese".
Gli incontri con i restanti Governatori proseguiranno nei prossimi giorni.