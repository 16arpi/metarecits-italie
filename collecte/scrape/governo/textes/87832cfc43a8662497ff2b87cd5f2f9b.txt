Vai al Contenuto
Raggiungi il piè di pagina











Il Presidente Meloni incontra don Antonio Coluccia
30 Agosto 2023

Il Presidente del Consiglio, Giorgia Meloni, ha ricevuto oggi a Palazzo Chigi don Antonio Coluccia, il sacerdote aggredito ieri a Tor Bella Monaca a Roma. Il Presidente Meloni ha espresso al presbitero il pieno sostegno e la massima solidarietà del Governo e lo ha ringraziato per il suo infaticabile impegno contro la criminalità organizzata, lo spaccio di droghe e l'illegalità. 
Il Presidente del Consiglio si è informato sulla situazione nel territorio dove opera il parroco e ha ribadito l'impegno dell'Esecutivo per combattere la criminalità organizzata e per sostenere il recupero sociale ed economico.
Inoltre, il Presidente Meloni si è informato anche sulle condizioni cliniche dell'agente di polizia di scorta del sacerdote, rimasto ferito ieri nel corso dell'aggressione.
All'incontro ha partecipato anche il sottosegretario alla Presidenza del Consiglio, Alfredo Mantovano.