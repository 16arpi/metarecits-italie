Vai al Contenuto
Raggiungi il piè di pagina











Giornata del sacrificio del lavoro italiano nel mondo
8 Agosto 2024

Si celebra oggi, in occasione della ricorrenza della tragedia mineraria di Marcinelle (Belgio) nella quale persero la vita 262 minatori, tra cui 136 lavoratori italiani, la "giornata del sacrificio del lavoro italiano nel mondo", istituita con direttiva del Presidente del Consiglio dei Ministri del 1° dicembre 2001.
Il Sottosegretario alla Presidenza del Consiglio, Alfredo Mantovano, ha inviato un messaggio alle Pubbliche Amministrazioni per invitarle a "promuovere e sostenere iniziative volte a ricordare il sacrificio dei lavoratori italiani nel mondo", con osservanza dei valori affermati dall'art. 1 della Costituzione.
"I Ministeri degli Affari esteri e della cooperazione internazionale, delle Imprese e del made in italy e del Lavoro e delle politiche sociali daranno rispettivamente informazione dell'alto significato di questa giornata commemorativa alle sedi diplomatiche all'estero e alle organizzazioni datoriali e sindacali".