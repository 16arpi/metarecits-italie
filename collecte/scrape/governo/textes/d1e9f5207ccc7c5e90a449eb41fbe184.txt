Vai al Contenuto
Raggiungi il piè di pagina











Il Presidente Meloni incontra il Primo Ministro della Malesia
3 Luglio 2025

Il Presidente del Consiglio, Giorgia Meloni, ha incontrato oggi a Palazzo Chigi il Primo Ministro della Malesia, Anwar Ibrahim, accompagnato da una delegazione ministeriale. Per parte italiana, erano presenti il Vice Presidente del Consiglio e Ministro degli Esteri e della Cooperazione Internazionale Antonio Tajani e il Ministro della Difesa, Guido Crosetto.  
 
Nel corso del colloquio, i due Leader hanno passato in rassegna i principali aspetti delle relazioni bilaterali, con particolare riferimento al rafforzamento della cooperazione nell’ambito della Difesa, dell’energia e degli investimenti, anche con riguardo al settore dei minerali critici. Il Presidente Meloni e il Primo Ministro Ibrahim hanno espresso soddisfazione per il successo della Tavola rotonda sul partenariato economico Italia-Malesia svoltosi nella giornata di ieri (2 luglio).
L’incontro ha anche consentito uno scambio di vedute sui principali dossier dell’agenda internazionale, a cominciare dai recenti sviluppi in Medio Oriente, nonché sul ruolo dell’ASEAN, di cui la Malesia detiene la Presidenza di turno, per favorire la stabilità e lo sviluppo economico nell’Indo-Pacifico.  
 
In conclusione d’incontro, il Presidente del Consiglio ha accolto l’invito del Primo Ministro Ibrahim a recarsi in visita in Malesia per consolidare ulteriormente i rapporti tra le due Nazioni.