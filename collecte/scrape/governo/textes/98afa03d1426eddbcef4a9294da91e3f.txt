Vai al Contenuto
Raggiungi il piè di pagina











Convocazione del Consiglio dei Ministri n. 77
15 Aprile 2024

Il Consiglio dei Ministri è convocato oggi, lunedì 15 aprile 2024, alle ore 18.00 a Palazzo Chigi, per l’esame del seguente ordine del giorno:
SCHEMA DI DISEGNO DI LEGGE: Ratifica ed esecuzione della Convenzione tra il Governo della Repubblica italiana e lo Stato di Libia per evitare le doppie imposizioni in materia di imposte sul reddito e per prevenire le evasioni fiscali, fatta a Roma il 10 giugno 2009, con Scambio di Note emendativo fatto a Roma il 7 e il 22 agosto 2014 (AFFARI ESTERI E COOPERAZIONE INTERNAZIONALE);
SCHEMA DI DISEGNO DI LEGGE: Ratifica ed esecuzione della Convenzione tra il Governo della Repubblica italiana e il Governo del Principato del Liechtenstein per eliminare le doppie imposizioni in materia di imposte sul reddito e per prevenire l’evasione e l’elusione fiscale, con Protocollo e Protocollo aggiuntivo sull’arbitrato, fatta a Roma e Vaduz il 12 luglio 2023 (AFFARI ESTERI E COOPERAZIONE INTERNAZIONALE);
SCHEMA DI DISEGNO DI LEGGE: Ratifica ed esecuzione dell’Accordo tra il Governo della Repubblica italiana e il Governo della Repubblica popolare cinese per eliminare le doppie imposizioni in materia di imposte sul reddito e per prevenire le evasioni e le elusioni fiscali, con Protocollo, fatto a Roma il 23 marzo 2019 (AFFARI ESTERI E COOPERAZIONE INTERNAZIONALE);
SCHEMA DI DECRETO LEGISLATIVO: Definizione della condizione di disabilità, della valutazione di base, di accomodamento ragionevole e della valutazione multidimensionale per l’elaborazione e attuazione del progetto di vita individuale personalizzato e partecipato – ESAME DEFINITIVO (DISABILITA’);
SCHEMA DI DECRETO LEGISLATIVO: Norme di attuazione dello Statuto speciale per il Trentino-Alto Adige/Sudtirol recanti modifiche al decreto legislativo 16 marzo 1992, n. 267, in materia di volontariato (PRESIDENZA – AFFARI REGIONALI E AUTONOMIE);
SCHEMA DI DECRETO DEL PRESIDENTE DELLA REPUBBLICA: Regolamento recante le procedure e le modalità per la programmazione e il reclutamento del personale docente e del personale amministrativo e tecnico del comparto AFAM – ESAME DEFINITIVO (PRESIDENZA – UNIVERSITA’ E RICERCA);
SCHEMA DI DECRETO DEL PRESIDENTE DELLA REPUBBLICA: Modifiche al regolamento recante disciplina per la definizione degli ordinamenti didattici delle Istituzioni di alta formazione artistica, musicale e coreutica, a norma dell’articolo 2 della legge 21 dicembre 1999, n. 508, adottato con decreto del Presidente della Repubblica 8 luglio 2005, n. 212 – ESAME DEFINITIVO (PRESIDENZA – UNIVERSITA’ E RICERCA);
LEGGI REGIONALI;
VARIE ED EVENTUALI.