Vai al Contenuto
Raggiungi il piè di pagina











Italia-Africa. Un ponte per una crescita comune, gli incontri bilaterali
30 Gennaio 2024

A margine del Vertice Italia-Africa, il Presidente del Consiglio Giorgia Meloni ha avuto nelle giornate di ieri e oggi diversi bilaterali con i Capi di Stato e di Governo del Continente africano.  
Nel corso della giornata di ieri, il Presidente Meloni ha incontrato il Presidente di turno dell'Unione africana nonché Presidente delle Comore, Azali Assoumani, il Presidente della Repubblica tunisina, Kais Saied, il Presidente della Repubblica del Kenya, William Samoei Ruto, il Presidente della Repubblica del Mozambico, Filipe Jacinto Nyusi, e il Presidente della Repubblica del Senegal, Macky Sall. Ha inoltre incontrato il Presidente della Repubblica dello Zimbabwe, Emmerson Dambudzo Mnangagwa, e il Primo Ministro del Governo di Unità Nazionale libico, Abdul Hamid Mohammed Dbeibeh. I lavori hanno anche permesso dei brevi incontri con il Primo Ministro di Sao Tome e Principe, Patrice Trovoada, e il Presidente della Repubblica Centrafricana, Faustin-Archange Touadera.  
Nella giornata di oggi i colloqui sono proseguiti con: il Primo Ministro della Repubblica Federale Democratica di Etiopia, Abiy Ahmed Ali; il Vicepresidente della Costa d’Avorio, Tiémoko Meyliet Kone; il Capo del Governo del Regno del Marocco, Aziz Akhannouch; il Presidente dell’Eritrea, Isaias Aferweki; il Presidente della Banca Africana di Sviluppo, Akinwumi Adesina; il Presidente della Repubblica Federale di Somalia, Hassan Sheikh Mohamud; il Presidente della Repubblica del Congo, Denis Sassou-N’Guesso.
I colloqui sono l’occasione per avere uno scambio di idee sul rilancio delle relazioni con il Continente africano, anche alla luce della Presidenza italiana del G7, e sullo sviluppo congiunto del Piano Mattei. Gli incontri hanno consentito anche di approfondire alcune tematiche bilaterali.