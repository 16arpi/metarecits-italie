Vai al Contenuto
Raggiungi il piè di pagina











Colloquio telefonico con il Primo Ministro della Tunisia
1 Marzo 2023

II Presidente del Consiglio, Giorgia Meloni, ha avuto ieri sera una conversazione telefonica con il Primo Ministro della Tunisia Najla Bouden Romdhane, in cui è stato sottolineato l'antico rapporto di amicizia tra le due Nazioni.
II Presidente Meloni ha espresso vicinanza al popolo e alle Autorità tunisine in questo momento particolarmente delicato per il Paese, osservando come la stabilità e la prosperità della Tunisia, nel rispetto dei diritti e delle Iibertà fondamentali, siano cruciali per la stabilità dell'intera regione del Mediterraneo. In particolare, il Presidente Meloni ha indicato la volontà dell’Italia di continuare a sostenere la Tunisia finanziariamente, anche assieme all'Unione europea, fornendo il suo appoggio anche presso le Istituzioni finanziarie internazionali.
È stato affrontato il tema dell'emergenza migratoria e le possibili soluzioni secondo un approccio integrato.
È stato espresso l'auspicio di poter presto avere un'occasione di incontro.