Vai al Contenuto
Raggiungi il piè di pagina











UNGA, il Presidente Meloni incontra il Presidente della Turchia Erdoğan
24 Settembre 2024

Il Presidente del Consiglio, Giorgia Meloni, ha incontrato, a margine della settimana di alto livello della 79ª Assemblea Generale delle Nazioni unite, il Presidente della Turchia, Recep Tayyip Erdoğan.
Al centro del colloquio, oltre alla sempre più difficile situazione in Medio Oriente, il comune impegno a sostegno dell’integrità territoriale dell’Ucraina e per la ricerca di una pace giusta e duratura.
In merito al dibattito sulla riforma del Consiglio di Sicurezza, i due Leader hanno ribadito il comune impegno nel contesto del gruppo “United for Consensus” a sostegno di una soluzione ispirata a principi di eguaglianza, democraticità e rappresentatività che escluda pertanto la creazione di nuovi seggi permanenti.
Sul fronte bilaterale, è stata ribadita la comune volontà di convocare al più presto un Vertice tra i due Governi e un “Business Forum” al fine di  un ulteriore rafforzamento della relazione bilaterale.