Vai al Contenuto
Raggiungi il piè di pagina











Vertice G20, incontro bilaterale con il Presidente della Repubblica di Corea
10 Settembre 2023

Il Presidente del Consiglio, Giorgia Meloni, ha avuto oggi un incontro con il Presidente della Repubblica di Corea, Yoon Suk Yeol, a margine del Vertice G20 di Nuova Delhi.
Il colloquio ha consentito uno scambio di vedute sui temi centrali del G20 e sulle principali tematiche internazionali, a partire dal comune impegno a sostegno dell’Ucraina e della stabilità nell’Indo-Pacifico.
Sul versante bilaterale, i due Leader hanno espresso soddisfazione per l’articolata collaborazione in atto in tutti gli ambiti, dal dialogo politico alla cooperazione scientifica, enfatizzando  l’interesse reciproco a rafforzare ulteriormente la cooperazione nei settori dell’alta tecnologia, con particolare riguardo al digitale e alla ricerca aerospaziale.