Vai al Contenuto
Raggiungi il piè di pagina











Il Presidente Meloni incontra il Presidente della Repubblica Socialista del Vietnam
26 Luglio 2023

Il Presidente del Consiglio, Giorgia Meloni, ha ricevuto oggi a Palazzo Chigi il Presidente della Repubblica Socialista del Vietnam, Vo Van Thuong, in visita di Stato in Italia.
Al centro dei colloqui, coincidenti con il 50° anniversario delle relazioni diplomatiche fra le due Nazioni e con il decennale del Partenariato Strategico, l'ulteriore rilancio dell'intensa collaborazione in atto sui fronti economico-commerciale, energetico, culturale, scientifico e di sicurezza.
Il Presidente Meloni ed il Presidente Thuong hanno inoltre parlato degli impatti globali e regionali della crisi russa, anche nell'Indo-Pacifico, in particolare in termini di stabilità e di sicurezza alimentare ed energetica.
All'incontro ha fatto seguito una cerimonia di scambio di due intese sottoscritte nel corso della visita di Stato del Presidente Thuong: un Trattato di Assistenza Giudiziaria in Materia Penale ed un Programma Esecutivo di Collaborazione Culturale.