Vai al Contenuto
Raggiungi il piè di pagina











Conferenza sulla Ripresa dell’Ucraina, incontro bilaterale con il Primo Ministro Tusk
10 Luglio 2025

A margine della Conferenza sulla Ripresa dell’Ucraina, il Presidente del Consiglio, Giorgia Meloni, ha incontrato il Primo Ministro polacco, Donald Tusk.
Al centro del colloquio, le relazioni bilaterali tra Polonia e Italia, dalla collaborazione economica e commerciale a quella nel campo dell’industria della difesa.
Particolare attenzione è stata anche riservata ai temi europei, a partire dall’impegno comune nel dossier migratorio. In tale ambito, i due Leader hanno confermato la propria determinazione nella continua ricerca di soluzioni innovative per il contrasto all’immigrazione irregolare.