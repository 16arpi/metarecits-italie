Vai al Contenuto
Raggiungi il piè di pagina











Il Presidente Meloni in India per il Vertice G20
10 Settembre 2023

Il Presidente del Consiglio, Giorgia Meloni, ha partecipato in India, a Nuova Delhi, ai lavori della seconda giornata del Vertice dei Capi di Stato e di Governo dei Paesi del G20, al termine del quale ha tenuto un punto stampa.
Questa mattina, prima di prendere parte alla terza e ultima sessione di lavori, i leader hanno reso omaggio al Memoriale del Mahatma Gandhi.
Ieri, dopo aver partecipato alla prima sessione plenaria del Vertice, il Presidente Meloni ha preso parte all’incontro tra Paesi dell'Unione europea e i Paesi dell'Unione africana e ai lavori della seconda sessione plenaria. Successivamente ha tenuto un intervento all'evento 'Partnership for global infrastructure and investment and India-Middle East-Europe economic corridor' e al lancio dell'Alleanza globale sui biocarburanti. 
A margine del Vertice il Presidente ha avuto incontri bilaterali: domenica con il Presidente della Repubblica d’Indonesia, Joko Widodo, e con il Presidente della Repubblica di Corea, Yoon Suk Yeol; sabato con il Primo Ministro della Repubblica Popolare Cinese, Li Qiang, e con il Primo Ministro dell’India, Narendra Modi; venerdì il Primo Ministro del Regno Unito, Rishi Sunak.