Vai al Contenuto
Raggiungi il piè di pagina











Incontro Meloni - Erdoğan a Dubai
1 Dicembre 2023

Il Presidente del Consiglio, Giorgia Meloni, ha avuto oggi, a margine della Conferenza COP 28, un incontro con il Presidente della Repubblica di Turchia, Recep Tayyip Erdoğan, durante il quale è stata ribadita la comune soddisfazione per gli eccellenti rapporti bilaterali e per la costante crescita dei rapporti economici in diversi settori.
Nel corso dello scambio di vedute sono stati affrontati gli ultimi sviluppi della crisi a Gaza. Il Presidente del Consiglio ha auspicato una nuova pausa umanitaria e sottolineato il ruolo della Turchia nell’evitare di allargare il conflitto al resto della regione. Entrambi i leader hanno riaffermato la volontà di contribuire alla sicurezza e alla stabilità in questa difficile fase della regione e l’importanza di iniziare sin d’ora a lavorare per una soluzione politica.
Il Presidente del Consiglio ha informato il Presidente Erdogan sugli aiuti umanitari italiani giunti via Egitto, sull’arrivo della nave Vulcano per la cura di pazienti minori da Gaza e sul team di medici a sostegno degli ospedali emiratini.
I due Leader hanno sottolineato l’importanza di mantenere uno stretto coordinamento sull’evolversi della crisi.