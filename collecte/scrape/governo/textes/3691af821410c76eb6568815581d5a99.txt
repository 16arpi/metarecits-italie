Vai al Contenuto
Raggiungi il piè di pagina











Il Presidente Meloni incontra il Presidente dell'Argentina Milei 
12 Febbraio 2024

Il Presidente del Consiglio, Giorgia Meloni, ha ricevuto oggi a Palazzo Chigi il Presidente della Repubblica argentina, Javier Milei. Nel ricordare gli storici legami culturali che legano l’Italia e l’Argentina, il colloquio si è concentrato sulla comune volontà di rafforzare le relazioni bilaterali a partire dalla cooperazione economica in settori strategici quali l’energia, le infrastrutture e l’agricoltura. Si è discusso, inoltre, della situazione regionale, concordando sulla necessità - alla luce della Presidenza italiana del G7 - di uno stretto coordinamento del Gruppo dei 7 con il G20. In conclusione, a testimonianza della solidità del partenariato culturale, il Presidente Meloni ha anche ricordato il prossimo approdo della Nave Scuola Amerigo Vespucci a Buenos Aires.

[L'arrivo a Palazzo Chigi]