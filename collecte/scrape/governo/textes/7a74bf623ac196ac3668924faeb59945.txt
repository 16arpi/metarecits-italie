Vai al Contenuto
Raggiungi il piè di pagina











Alluvione, incontro Governo-istituzioni territoriali il 7 giugno a Palazzo Chigi
31 Maggio 2023

Si terrà mercoledì 7 giugno, alle ore 12.00 a Palazzo Chigi, un incontro tra il Governo e i rappresentanti istituzionali dei territori colpiti dalle alluvioni del mese di maggio.
Il Governo sarà rappresentato dal Vicepresidente del Consiglio e Ministro delle infrastrutture e dei trasporti, Matteo Salvini, dal Sottosegretario alla Presidenza del Consiglio, Alfredo Mantovano, e dai Ministri competenti.
È prevista la presenza dei Presidenti delle Regioni Emilia-Romagna, Stefano Bonaccini, Toscana, Eugenio Giani, e Marche, Francesco Acquaroli, delle Province di Forlì-Cesena, Enzo Lattuca (Sindaco di Cesena), di Ravenna, Michele de Pascale (Sindaco del capoluogo), di Rimini, Jamil Sadegholvaad (Sindaco del capoluogo), di Pesaro-Urbino, Giuseppe Paolini, del Sindaco metropolitano di Bologna, Matteo Lepore, del Sindaco di Forlì, Gian Luca Zattini e del Sindaco di Firenze, Dario Nardella.