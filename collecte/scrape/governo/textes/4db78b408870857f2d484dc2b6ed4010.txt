Vai al Contenuto
Raggiungi il piè di pagina











Incontro con una delegazione della Tavola Rotonda Europea (ERT)
16 Luglio 2024

Il Presidente del Consiglio dei Ministri, Giorgia Meloni, ha ricevuto a Palazzo Chigi una delegazione della Tavola Rotonda Europea (ERT), associazione che riunisce oltre sessanta amministratori delegati e presidenti delle più grandi aziende europee nel settore industriale e tecnologico. 
Al centro del colloquio i temi della competitività europea nell’attuale contesto internazionale e alla vigilia dell’avvio del nuovo ciclo istituzionale Ue. 
Attenzione particolare è stata riservata alla necessità di rafforzare e completare il mercato unico, di promuovere un’effettiva semplificazione amministrativa, di investire nella formazione e di coniugare la transizione verde con la sostenibilità sociale, occupazionale ed economica.
La delegazione di ERT era composta da Jean-François van Boxmeer, Presidente ERT e Presidente Vodafone Group (Regno Unito), Ilham Kadri, Vice Presidente ERT e Amministratore Delegato Syensqo (Belgio), Zoltán Áldott, Presidente MOL, (Ungheria), Claudio Descalzi, Amministratore Delegato ENI (Italia), Dimitri Papalexopoulos, Presidente TITAN Cement (Grecia), Gianfelice Rocca, Presidente Techint (Italia), Jonathan Symonds, Presidente Glaxo Smith Klein (Regno Unito).