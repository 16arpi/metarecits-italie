Vai al Contenuto
Raggiungi il piè di pagina











Nota di Palazzo Chigi
1 Dicembre 2023

Oggi è una data importante per il negoziato sull’IA Act. L’Italia è chiamata infatti a esprimersi su modelli e sistemi nonché sulla governance dell’intelligenza artificiale. Il 5 dicembre, a Bruxelles, il Sottosegretario di Stato alla presidenza del Consiglio con delega all'Innovazione tecnologica Alessio Butti confermerà formalmente l’impegno assunto dal Governo. 
L'Italia rinnova il suo impegno per lo sviluppo di un'Intelligenza Artificiale (IA) umanocentrica, sostenendo un'evoluzione tecnologica che posizioni l'Europa al fulcro della trasformazione digitale globale, guidando l'innovazione nel pieno rispetto della dignità e dei diritti umani.