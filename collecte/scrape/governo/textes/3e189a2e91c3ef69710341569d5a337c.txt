Vai al Contenuto
Raggiungi il piè di pagina











Il Presidente Meloni al Vertice G7
20 Maggio 2023

Il Presidente del Consiglio, Giorgia Meloni, ha partecipato alla seconda giornata del Vertice G7, che si tiene a Hiroshima dal 19 al 21 maggio. A margine dei lavori, che oggi sono stati estesi ai Paesi Partner del G7 e alle Organizzazioni internazionali, il Presidente Meloni ha avuto incontri bilaterali con il Presidente della Repubblica francese, Emmanuel Macron, e il Presidente dell'Ucraina, Volodymyr Zelensky.
In serata, in conferenza stampa, il Presidente Meloni ha annunciato di aver deciso di anticipare il rientro in Italia per seguire da vicino l'emergenza maltempo.
Ieri, nel corso della mattinata, il Presidente ha partecipato alla visita dei leader al Museo del Memoriale della Pace e successivamente, a margine dei lavori del Vertice - insieme al Presidente della Repubblica francese, Emmanuel Macron, al Cancelliere tedesco Olaf Scholz, al Presidente del Consiglio europeo, Charles Michel, e al Presidente della Commissione UE, Ursula von der Leyen - a una riunione di coordinamento Ue su Ucraina, questioni industriali, difesa degli interessi comuni dell'Unione e transizione energetica. A seguire, gli incontri bilaterali con il Primo Ministro Regno Unito, Rishi Sunak, con il Primo Ministro del Canada, Justin Trudeau, e con il Cancelliere federale della Germania, Olaf Scholz. In serata, il trasferimento sull'isola di Miyajima, dove i leader G7 hanno visitato il Santuario di Itsukushima. Prima del rientro ad Hiroshima, ha avuto luogo una cena di lavoro.
Giovedì 18 maggio, alla vigilia del Vertice, il Presidente Meloni ha avuto un incontro bilaterale con il Primo Ministro del Giappone, Fumio Kishida.