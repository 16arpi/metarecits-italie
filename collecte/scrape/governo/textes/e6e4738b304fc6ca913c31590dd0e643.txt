Vai al Contenuto
Raggiungi il piè di pagina











Il Presidente Meloni in videocollegamento all'evento sulla ricostruzione dell’Ucraina
25 Settembre 2024

Su invito del Presidente degli Stati Uniti d’America, Joe Biden, il Presidente del Consiglio, Giorgia Meloni, ha partecipato oggi in videocollegamento a un evento dedicato alla ripresa economica e alla ricostruzione dell’Ucraina, alla presenza del Presidente Volodymyr Zelensky, delle altre Nazioni G7, dei Vertici dell’Unione europea e di numerosi partner internazionali. 
Con l’occasione, è stata adottata dal Gruppo dei Sette una dichiarazione coordinata dalla Presidenza italiana, aperta anche all’adesione degli altri Stati che hanno partecipato all’evento. 
Al centro della riunione, la riaffermazione dell’impegno congiunto ad assicurare, bilateralmente e attraverso i meccanismi multilaterali, l’assistenza economica all’Ucraina, con particolare attenzione alle riforme. È stato, infine, ribadito il sostegno alla protezione e riabilitazione delle infrastrutture critiche energetiche, nonché il coordinamento sulla ricostruzione, anche in vista della Ukraine Recovery Conference che si svolgerà a Roma nel 2025.