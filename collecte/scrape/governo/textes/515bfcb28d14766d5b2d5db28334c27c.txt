Vai al Contenuto
Raggiungi il piè di pagina











Conversazione telefonica con il leader della CDU, Friedrich Merz
24 Febbraio 2025

Il Presidente del Consiglio dei Ministri, Giorgia Meloni, ha avuto oggi una conversazione telefonica con il leader della CDU, Friedrich Merz. 
Congratulandosi innanzitutto per la vittoria alle elezioni in Germania, il Presidente Meloni ha confermato l’auspicio di poter ulteriormente intensificare le già eccellenti relazioni bilaterali ed espresso la disponibilità a lavorare sin da subito in stretto contatto per rafforzare la sicurezza e rilanciare la competitività dell’Europa ed affrontare le numerose sfide comuni, a partire dal contrasto all’immigrazione irregolare.