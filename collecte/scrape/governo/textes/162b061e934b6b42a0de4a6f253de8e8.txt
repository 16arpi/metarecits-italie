Vai al Contenuto
Raggiungi il piè di pagina











Incontro Meloni - Metsola
24 Ottobre 2024

Il Presidente del Consiglio dei Ministri, Giorgia Meloni, ha incontrato oggi a Palazzo Chigi la Presidente del Parlamento Europeo, Roberta Metsola.
Al centro del colloquio, i principali temi dell’agenda internazionale: dall’aggressione russa all’Ucraina alla crisi in Medio Oriente, sino alla situazione in Venezuela.
Nel corso dell’incontro, anche alla luce degli esiti del Consiglio Europeo del 17 ottobre, sono stati inoltre trattati i dossier europei di maggior rilievo, a partire dalla gestione comune del fenomeno migratorio.
Particolare attenzione è stata, infine, riservata al rilancio della competitività del Continente anche in vista del Consiglio Europeo informale di Budapest del 7 e 8 novembre.