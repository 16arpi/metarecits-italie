Vai al Contenuto
Raggiungi il piè di pagina











UNGA, il Presidente Meloni incontra il Primo Ministro del Canada
20 Settembre 2023

Il Presidente Meloni ha avuto anche un lungo e cordiale colloquio con il Primo Ministro canadese Justin Trudeau. I leader hanno affrontato il tema della collaborazione tra i due Paesi in ambito G7, alla luce della prossima Presidenza italiana e quella successiva, che sarà detenuta dal Canada. Entrambi hanno convenuto di assicurare un buon coordinamento nella gestione delle due presidenze. Da parte del presidente Meloni, sono state affrontate le priorità della Presidenza italiana, incentrate sul continuo impegno a favore dell’Ucraina rispetto alla guerra di aggressione, su una maggiore attenzione ai problemi dell’Africa e sulla ricerca di soluzioni che trasformino le crisi in opportunità di sviluppo. Infine, grande attenzione è stata posta sulle sfide dell’intelligenza artificiale, affinché questa diventi uno strumento al servizio dell’uomo, nel rispetto dei suoi principi etici.