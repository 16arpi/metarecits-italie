Vai al Contenuto
Raggiungi il piè di pagina











Campi Flegrei, il Sottosegretario Mantovano firma il decreto di nomina del Commissario Soccodato
18 Luglio 2024

Su proposta del Ministro per la protezione civile e le politiche del mare, Nello Musumeci, il Sottosegretario alla Presidenza del Consiglio, Alfredo Mantovano, ha firmato ieri il DPCM di nomina dell'ing. Fulvio Maria Soccodato a Commissario straordinario di governo per l'attuazione degli interventi pubblici nell'area dei Campi Flegrei.
Come previsto dal decreto-legge 2 luglio 2024, n. 91, il Commissario avrà il compito di assicurare la celere realizzazione degli interventi di riqualificazione sismica sugli edifici di proprietà pubblica esistenti nella cosiddetta "zona di intervento" e la funzionalità delle infrastrutture di trasporto e degli altri servizi essenziali e prioritari inclusi nella ricognizione operata con delibera della Giunta della Regione Campania n. 7 del 10 gennaio 2024.