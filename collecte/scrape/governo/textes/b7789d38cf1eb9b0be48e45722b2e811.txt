Vai al Contenuto
Raggiungi il piè di pagina











Il Presidente Meloni incontra González Urrutia, premio Sakharov per la libertà di pensiero
28 Ottobre 2024

Il Presidente del Consiglio, Giorgia Meloni, ha ricevuto oggi a Palazzo Chigi Edmundo González Urrutia, premio Sakharov per la libertà di pensiero.
Nel congratularsi per la recente assegnazione del riconoscimento, il Presidente del Consiglio ha sottolineato la priorità attribuita dal Governo italiano alla situazione in Venezuela, anche nell'ambito della Presidenza di turno del G7, e il sostegno assicurato agli sforzi in atto per facilitare una transizione democratica e pacifica, che corrisponda alla volontà del popolo venezuelano.
Il Presidente Meloni ha anche reiterato l’appello affinché cessino immediatamente le violazioni dei diritti umani, le detenzioni arbitrarie e le restrizioni alle libertà fondamentali, in particolare nei confronti dell’opposizione politica.