Vai al Contenuto
Raggiungi il piè di pagina











Il Presidente Meloni incontra l'Associazione nazionale magistrati
5 Marzo 2025

Si è svolto, questo pomeriggio a Palazzo Chigi, l'incontro presieduto dal Presidente del Consiglio, Giorgia Meloni, tra il Governo e l'Associazione Nazionale Magistrati.
Erano presenti i Vicepresidenti Tajani e Salvini, il Ministro della Giustizia Nordio e il Sottosegretario alla Presidenza del Consiglio Mantovano.
Al centro dell'incontro, franco e proficuo, la riforma costituzionale sulla separazione delle carriere e il CSM all'esame del Parlamento. 
Il Presidente del Consiglio ha ringraziato l'ANM per le osservazioni e gli spunti emersi nel dibattito e ha annunciato la disponibilità di aprire un tavolo di confronto sulle leggi ordinarie di attuazione della riforma e sul documento in otto punti presentato dall'ANM, che riguarda l'amministrazione della giustizia.
Il Governo ha ribadito la volontà di proseguire con determinazione e velocità nel percorso di attuazione della riforma costituzionale, auspicando la sua approvazione in tempi rapidi.