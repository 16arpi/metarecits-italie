Vai al Contenuto
Raggiungi il piè di pagina











Il Presidente Meloni incontra il Presidente della Repubblica Islamica di Mauritania
1 Dicembre 2022

Il Presidente del Consiglio Giorgia Meloni ha incontrato questo pomeriggio, a Palazzo Chigi, il Presidente della Repubblica islamica di Mauritania, Mohamed Ould Cheikh El Ghazouani.
Tra i temi al centro del cordiale colloquio: l'attenzione alla stabilizzazione del Sahel, l'impegno comune per il contrasto al terrorismo e i riflessi in Africa della guerra in Ucraina. Meloni e Ghazouani hanno ricordato l'amicizia tra la Mauritania e l'Occidente. E hanno inoltre parlato delle opportunità di rafforzamento dei legami bilaterali, sia sul piano economico che su quello energetico, nel contesto di un modello virtuoso di cooperazione che il Governo italiano intende promuovere con il continente africano.