Vai al Contenuto
Raggiungi il piè di pagina











Il Presidente Meloni incontra il Primo Ministro del Regno di Norvegia
14 Aprile 2025

Il Presidente del Consiglio, Giorgia Meloni, ha incontrato oggi a Palazzo Chigi il Primo Ministro del Regno di Norvegia, Jonas Gahr Støre. 
I due leader hanno discusso dell’impegno comune a rafforzare la già eccellente relazione bilaterale dando pieno seguito alla dichiarazione d'intenti sulla collaborazione commerciale tra Italia e Norvegia. Hanno concordato di lavorare, in particolare, sulla promozione di partenariati industriali in settori strategici come l'energia, lo spazio e i minerali critici, sulla cooperazione nel settore marittimo e in ambito difesa.
L’incontro ha, inoltre, permesso uno scambio approfondito sui principali temi dell’agenda internazionale: il commercio, la sicurezza europea, il sostegno all'Ucraina e la cooperazione transatlantica, nonché gli sviluppi nell'area mediterranea e le possibili sinergie nell’ambito del Piano Mattei.