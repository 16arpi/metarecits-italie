Vai al Contenuto
Raggiungi il piè di pagina











Il Presidente Meloni a Trieste per il Giorno del Ricordo
10 Febbraio 2024

Il Presidente del Consiglio, Giorgia Meloni, questa mattina ha tenuto un intervento alla Cerimonia solenne del Giorno del Ricordo presso il Monumento nazionale "Foiba di Basovizza".
Successivamente, alla Stazione centrale di Trieste, binario 1, il Presidente Meloni ha partecipato all'inaugurazione del “Treno del Ricordo”.
Il Treno del Ricordo, un treno storico appositamente allestito con una mostra multimediale, domani 11 febbraio inizierà da Trieste il suo viaggio che toccherà numerose città (Venezia, Milano, Torino, Genova, Ancona, Bologna, Parma, La Spezia, Firenze, Roma, Napoli) per ripercorrere idealmente quello compiuto dagli esuli istriani, fiumani e dalmati, e si concluderà il 27 febbraio a Taranto.
Il progetto “Treno del Ricordo” rientra nell’ambito delle commemorazioni programmate dal Comitato di coordinamento per le celebrazioni del “Giorno del Ricordo”, istituito presso la Presidenza del Consiglio dei Ministri con decreto del Presidente Giorgia Meloni, con il compito di assicurare un’efficace e coordinata programmazione delle iniziative e delle cerimonie proposte ed organizzate dalle singole Amministrazioni con il coinvolgimento delle associazioni, degli enti e delle diverse realtà della società civile, per la solennità civile del 10 febbraio.