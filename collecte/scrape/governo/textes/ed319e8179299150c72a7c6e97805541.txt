Vai al Contenuto
Raggiungi il piè di pagina











Riunione del CIPESS del 29 novembre 2024
29 Novembre 2024

Nella seduta odierna, il Comitato interministeriale per la programmazione economica e lo sviluppo sostenibile (CIPESS), presieduto dal Presidente del Consiglio dei ministri, Giorgia Meloni, con la presenza del Segretario del CIPESS, Sottosegretario di Stato alla Presidenza del Consiglio dei ministri Alessandro Morelli, ha esaminato alcuni importanti provvedimenti, in materia di politiche di coesione, riguardanti:
l’imputazione programmatica della quota delle Amministrazioni centrali delle risorse del Fondo per lo sviluppo e la coesione (FSC) 2021-2027;
il definanziamento, per mancato conseguimento delle obbligazioni giuridicamente vincolanti, di alcuni interventi  previsti nei Piani sviluppo e coesione (PSC) delle seguenti amministrazioni: Ministero dell’Ambiente e della Sicurezza Energetica (MASE); Ministero della Cultura (MIC); Ministero delle Imprese e del Made in Italy (MIMIT); Ministero delle infrastrutture e dei trasporti (MIT); Ministero dell’Università e della Ricerca (MUR), nonché la modifica dell’importo dell’imputazione programmatica FSC a favore del Ministero delle Infrastrutture e dei Trasporti;
il definanziamento, per mancato conseguimento delle obbligazioni giuridicamente vincolanti, di alcuni interventi previsti nel Piano sviluppo e coesione (PSC) Sport e l’assegnazione di risorse FSC 2021-2027 per specifici progetti in ambito sportivo;
l’adozione del Programma operativo complementare (POC) 2014-2020 e la contestuale riduzione del Piano sviluppo e coesione (PSC) 2014-2020 della Regione Lombardia;
l’assegnazione di risorse FSC 2021-2027 per la realizzazione di investimenti finalizzati al miglioramento della viabilità, delle infrastrutture, nonché allo sviluppo dei servizi pubblici e all’incremento della loro qualità, nelle regioni Basilicata, Calabria, Campania, Molise, Puglia, Sardegna e Sicilia, in coerenza con il Piano strategico della ZES Unica;
l’assegnazione di risorse FSC 2021-2027 all'IRCCS – Istituto mediterraneo per i trapianti e terapie ad alta specializzazione (ISMETT) per la realizzazione di un nuovo polo di eccellenza per trapianti e terapie avanzate;
l’assegnazione, a valere su FSC 2021-2027, di risorse aggiuntive per il recupero e la valorizzazione dell’ex carcere borbonico dell’Isola di Santo Stefano Ventotene nell’ambito del Contratto istituzionale di sviluppo “CIS Ventotene”;
l’assegnazione, a valere su FSC 2021-2027, di risorse al Ministero dell’interno per la costruzione e riqualificazione di immobili da destinare alla difesa civile e alla pubblica sicurezza.
Il Comitato ha altresì udito l’Informativa su Metropolitana di Napoli linea 1 – Tratta Centro Direzionale – Capodichino Aeroporto.