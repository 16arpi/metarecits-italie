Vai al Contenuto
Raggiungi il piè di pagina











Il Presidente Meloni incontra una delegazione del Labour7
29 Aprile 2024

Il Presidente del Consiglio, Giorgia Meloni, ha ricevuto oggi a Palazzo Chigi una delegazione del Labour7, il formato che riunisce le organizzazioni sindacali delle Nazioni G7 e dell’UE.
Al confronto hanno preso parte Giulio Romani, Segretario Confederale della Confederazione europea dei sindacati (CES), Veronica Nilsson, Segretario Generale del Comitato consultivo sindacale dell'OCSE (TUAC), Luc Triangle, Segretario Generale della Confederazione sindacale internazionale (CSI), Luigi Sbarra, Segretario Generale CISL, Pierpaolo Bombardieri, Segretario Generale UIL, e Francesca Re David, Segretario Confederale CGIL. 
Gli esponenti sindacali hanno consegnato al Presidente Meloni una dichiarazione contenente le raccomandazioni ai Leader G7 in vista del Vertice di Puglia del 13-15 giugno.
Il Presidente del Consiglio ha illustrato le priorità della Presidenza italiana del G7 in materia di lavoro e politiche sociali, soffermandosi sui principali punti dell’agenda del Vertice di giugno. In particolare, la Presidenza italiana intende porre l’accento sull’impatto dell’intelligenza artificiale sul lavoro e sull’impegno dell’Italia sul tema della formazione e aggiornamento professionale per favorire l’adattamento dei lavoratori alle transizioni in corso.