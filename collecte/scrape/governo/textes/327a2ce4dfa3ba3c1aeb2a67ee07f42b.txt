Vai al Contenuto
Raggiungi il piè di pagina











Incontro con il Primo Ministro etiope Abiy Ahmed
27 Luglio 2025

Nel contesto della co-presidenza italo-etiopica del Vertice delle Nazioni Unite sui Sistemi Alimentari che si terrà dal 28 al 29 luglio, il Presidente del Consiglio, Giorgia Meloni, è stata ricevuta oggi presso il Palazzo Nazionale di Addis Abeba dal Primo Ministro etiope Abiy Ahmed per un colloquio bilaterale. 
L'incontro ha fatto emergere il profondo apprezzamento da parte etiopica per l'attuazione delle numerose iniziative nell'ambito del Piano Mattei per l'Africa, con particolare riferimento ai settori dell'acqua, della sanità e dell'agricoltura sostenibile. 
Il Primo Ministro Abiy ha inoltre espresso gratitudine per la prosecuzione del sostegno della cooperazione allo sviluppo italiana nel prossimo triennio 2026-2028, sancito da una dichiarazione quadro congiunta adottata a livello ministeriale. 
In conclusione, il Presidente del Consiglio ha concordato con il Primo Ministro Abiy di continuare a lavorare per lo sviluppo e la stabilità regionale.