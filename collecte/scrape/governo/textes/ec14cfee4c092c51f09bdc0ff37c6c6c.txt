Vai al Contenuto
Raggiungi il piè di pagina











Presidenza giapponese del G7, il Presidente Meloni partecipa alla videoconferenza conclusiva
6 Dicembre 2023

Il Presidente del Consiglio, Giorgia Meloni, ha partecipato oggi pomeriggio alla videoconferenza conclusiva della Presidenza giapponese del G7. Al centro dei colloqui vi sono state la guerra di aggressione all’Ucraina e il conflitto a Gaza.
Il Presidente Meloni ha ribadito il continuo e convinto sostegno del Governo italiano in ogni ambito alle autorità ucraine.
Ha inoltre ribadito il diritto di Israele a difendersi, l’importanza del rilascio degli ostaggi e la necessità di proteggere i civili e di fornire aiuti umanitari alla popolazione di Gaza.
Il Presidente del Consiglio ha infine presentato le priorità della prossima Presidenza italiana del G7.