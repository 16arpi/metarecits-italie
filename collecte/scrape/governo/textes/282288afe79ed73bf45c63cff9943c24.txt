Vai al Contenuto
Raggiungi il piè di pagina











UNGA, Il Presidente Meloni incontra il Presidente della Repubblica Algerina Democratica e Popolare
20 Settembre 2023

Il Presidente del Consiglio, Giorgia Meloni, ha avuto un cordiale incontro con il Presidente della Repubblica Algerina Democratica e Popolare, Abdelmadjid Tebboune. Nel corso dei colloqui, è stata espressa grande soddisfazione per la solidità dei rapporti bilaterali, che spaziano in diversi ambiti economici, non solo energetico ma anche industriale. Si è parlato anche del tema delle migrazioni nel Mediterraneo, sul quale c’è ottima sintonia tra i due leader, che hanno prospettive condivise sull’Africa. Il Presidente Meloni ha riferito anche del suo impegno in Europa, per attirare l’attenzione sulla necessità di un nuovo approccio focalizzato allo sviluppo delle economie africane. Con riferimento alle crisi nel Sahel, infine, hanno concordato di favorire un coinvolgimento europeo ed una postura condivisa per evitare ulteriori tensioni.