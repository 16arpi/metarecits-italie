Vai al Contenuto
Raggiungi il piè di pagina











Convocazione del Consiglio dei Ministri n. 89
22 Luglio 2024

Il Consiglio dei Ministri è convocato in data 22 luglio 2024, alle ore 17:30, a Palazzo Chigi, per l’esame del seguente ordine del giorno:
SCHEMA DI DISEGNO DI LEGGE: Ratifica ed esecuzione della Convenzione sull’istituzione dell’organizzazione governativa internazionale GCAP, fatta a Tokyo il 14 dicembre 2023 (AFFARI ESTERI E COOPERAZIONE INTERNAZIONALE – DIFESA);
SCHEMA DI DECRETO LEGISLATIVO: Testo unico delle sanzioni tributarie, amministrative e penali - ESAME PRELIMINARE (ECONOMIA E FINANZE);
SCHEMA DI DECRETO LEGISLATIVO: Testo unico dei tributi erariali minori - ESAME PRELIMINARE (ECONOMIA E FINANZE);
SCHEMA DI DECRETO LEGISLATIVO: Testo unico della giustizia tributaria - ESAME PRELIMINARE (ECONOMIA E FINANZE);
SCHEMA DI DECRETO LEGISLATIVO: Disposizioni in materia di riordino del sistema nazionale della riscossione – SECONDO ESAME DEFINITIVO (ECONOMIA E FINANZE);
SCHEMA DI DECRETO LEGISLATIVO: Recepimento della direttiva (UE) 2021/2167, del Parlamento europeo e del Consiglio, del 24 novembre 2021, relativa ai gestori di crediti e agli acquirenti di crediti e che modifica le direttive 2008/48/CE e 2014/17/UE - ESAME DEFINITIVO (AFFARI EUROPEI, SUD, POLITICHE DI COESIONE E PNRR – ECONOMIA E FINANZE);
SCHEMA DI DECRETO LEGISLATIVO: Attuazione della direttiva (UE) 2023/946 del Parlamento europeo e del Consiglio, del 10 maggio 2023, che modifica la direttiva 2003/25/CE per quanto riguarda l’inclusione di requisiti di stabilità migliorati e l’allineamento di tale direttiva ai requisiti di stabilità definiti dall’organizzazione marittima internazionale - ESAME PRELIMINARE (AFFARI EUROPEI, SUD, POLITICHE DI COESIONE E PNRR – INFRASTRUTTURE E TRASPORTI);
SCHEMA DI DECRETO DEL PRESIDENTE DELLA REPUBBLICA: Regolamento concernente la definizione del quadro orario degli insegnamenti e degli specifici risultati di apprendimento del percorso liceale del “Made in Italy”, integrativo del regolamento di cui al decreto del Presidente della Repubblica 15 marzo 2010, n. 89 – ESAME PRELIMINARE (ISTRUZIONE E MERITO); 
SCHEMA DI DECRETO DEL PRESIDENTE DELLA REPUBBLICA: Regolamento recante i criteri sull’ammissibilità della spesa per i programmi cofinanziati dal fondo europeo di sviluppo regionale, dal fondo sociale europeo plus, dal fondo per una transizione giusta, dal fondo europeo per gli affari marittimi, la pesca e l’acquacoltura, dal fondo asilo, migrazione e integrazione, dal fondo sicurezza interna e dallo strumento di sostegno finanziario per la gestione delle frontiere e la politica dei visti per il periodo di programmazione 2021/2027 – ESAME PRELIMINARE (PRESIDENZA – AFFARI EUROPEI, SUD, POLITICHE DI COESIONE E PNRR);
INFORMATIVA del Sottosegretario Mantovano in merito agli obblighi delle pubbliche amministrazioni previsti dalla legge 28 giugno 2024, n. 90, recante “Disposizioni in materia di rafforzamento della cybersicurezza nazionale e di reati informatici” (PRESIDENZA);
INFORMATIVA del Ministro Nordio sull’iter parlamentare del disegno di legge di conversione del decreto-legge 4 luglio 2024, n. 92, recante “Misure urgenti in materia penitenziaria, di giustizia civile e penale e di personale del Ministero della giustizia” (GIUSTIZIA);
INFORMATIVA del Ministro Musumeci in merito al conferimento dell’incarico di Capo del dipartimento della protezione civile (PROTEZIONE CIVILE E POLITICHE DEL MARE);
LEGGI REGIONALI;
VARIE ED EVENTUALI.