Vai al Contenuto
Raggiungi il piè di pagina











PNRR: cinque sessioni di lavoro della Cabina di Regia la prossima settima. All'ordine del giorno la verifica dello stato di attuazione del Piano
13 Ottobre 2023

Proseguono la prossima settimana le riunioni della Cabina di Regia presiedute dal Ministro per gli Affari europei, il Sud, le Politiche di coesione e il PNRR Raffaele Fitto. Cinque i tavoli convocati, da lunedì 16 a mercoledì 18 ottobre, nella Sala Verde di Palazzo Chigi. All’ordine del giorno la proposta di rimodulazione del Piano, il monitoraggio degli obiettivi della quinta rata e la verifica relativa agli obiettivi della quarta, a seguito della richiesta di pagamento di 16,5 miliardi, inviata lo scorso 22 settembre alla Commissione europea. 
Le cinque sessioni di lavoro della Cabina di regia sono articolate secondo il seguente programma: 
Lunedì 16 ottobre 
dalle ore 15.00 alle ore 16.00, esame sullo stato di attuazione della M2C4-Investimento 2.1b: Misure per la gestione del rischio alluvioni e la riduzione del rischio idrogeologico; partecipano: il Ministro per la protezione civile e le politiche del mare Musumeci; il Ministro per gli Affari regionali e le autonomie Calderoli; il Presidente della Conferenza permanente delle regioni e delle province autonome Fedriga; il Presidente dell’associazione nazionale comuni italiani (Anci) Decaro;
dalle ore 16.00 alle ore 18.00, aggiornamento sullo stato di attuazione delle misure della transizione digitale. Partecipano: il Sottosegretario di Stato alla Presidenza del consiglio dei Ministri Butti; il Ministro per gli Affari regionali e le autonomie Calderoli; il Presidente della Conferenza permanente delle regioni e delle province autonome Fedriga; il Presidente dell’Associazione Nazionale comuni italiani (Anci) Decaro; il Presidente dell’Unione delle Province d’Italia De Pascale.
Martedì 17 ottobre
alle ore 15.30 alle ore 16.30, esame sullo stato di attuazione degli interventi sulla rete ferroviaria. Partecipano: il Vicepresidente del Consiglio dei Ministri Salvini, Ministro delle Infrastrutture e dei trasporti; l’amministratore delegato del gruppo Ferrovie dello stato italiane Ferraris; 
dalle ore 16.30 alle ore 17.30, esame sullo stato di attuazione del Programma Innovativo Nazionale Qualità dell’abitare (PINQuA); esame sullo stato di attuazione degli interventi relativi alle infrastrutture idriche; esame sullo stato di attuazione delle misure per il rafforzamento della mobilità ciclistica. Partecipano: Salvini, Vice Presidente del Consiglio dei Ministri e Ministro delle Infrastrutture e dei trasporti; Calderoli, Ministro per gli Affari regionali e le autonomie; Fedriga, Presidente della Conferenza Permanente delle Regioni e delle Province autonome; Decaro, Presidente dell’Associazione nazionale comuni italiani (Anci); De Pascale, Presidente dell’Unione delle Province d’Italia
Mercoledì 18 ottobre
dalle ore 8.30 alle ore 9.30, esame sullo stato di attuazione delle misure PNRR a titolarità del Ministero dell’Ambiente e della Sicurezza Energetica. Partecipano: Pichetto Fratin, Ministro dell’Ambiente e della sicurezza energetica; Calderoli, Ministro per gli Affari regionali e le autonomie; Fedriga, Presidente della Conferenza permanente delle Regioni e delle Province autonome; Decaro, Presidente dell’Associazione Nazionale Comuni Italiani (Anci); De Pascale, Presidente dell’Unione delle Province d’Italia.